

==================================================================================================================

Page:2

Ku lwa na ku oma lokukulu

TANIHILESWI KU nga lerisiwa leswaku dyandza i xiyimo xa khombo etikweni, Vuk’uzenzele yi lavisisa swivangelo swa dyandza leri na leswi nga ku endliweni ku hlayisa mati.

Tanihileswi dyandza ri ti nyikeke matim ba eKapa-N’walungu na Kapa-Vuxa, laha xiyimo xa madamu eMasipala wa Doroba ra Nelson Mandela Bay xi nga eka 25 phesente ntsena, i nkarhi wa leswaku  Maafrika-Dzonga ya va nya ndza yin’we to hlayisa xiti rhisiwa lexi xo kala na nkoka swinene.
Dyandza i nkarhi wo leha wa pfula ya le hansi yo ka yi nga tolovelekangi leswi yisaka eka nkayivelo wa mati.  Hi ku ya hi Dok Mathieu Roualt, phurofesa wa xiyimo xo sungula eka Ndzawulo ya Tidyondzo ta Lwandle eYunivhesithi ya Doro ba ra Kapa, xivangelonkulu xa dyandza i mbuyelo wa El Niño na ku hundzuka ka maxelo.
“El Niño i xihumelelo xa ntumbuluko lexi taka nakambe malembe yanharhu kumbe ntlha  nu naswona xi va kona ku fika malembe yambirhi. Xihumelelo lexi tlakusa xiyimo xa mahiselo na matitimelo emalwandle ya Pacific na Indian, leswi hi hala tlhelo swi nga vangela swiyimo swa dyandza,” a vula. Ku hundzuka ka maxelo swi hlamuseriwa tanihi ku cinca ka tiphetheni ta maxelo ya miganga kumbe misava hinkwayo leswi sunguleke exikarhi ka malembe xidzana ya 20, naswona leswi swi tekiwa swi vangiwa hi nhlayo ya swiyimo swa moya wo thyaka exibakabakeni leswi tumbuluxi waka hi ku tirhisiwa ka swicelwa swa mafurha.
“Eka malembe ya dzana lama hundzeke, dzongeni ra Afrika ri xanisiwile hi ku hundzuka ka maxelo loku ko ka ku nga la nguteriwanga ka lembe na lembe leswi tiseke madyandza ra xiyimo xa le henhla ni ku kavanyeteka ka matshamelo ya swilo elwandle na le misaveni.  Ku hundzuka loku ka swilo ku khumbha xiyenge xa timhaka ta vurimi, mahlayiselo ya mati na tihlampfi na ikhonomi ya tiko hi ku angarhela. Swi tlhela swi khumbha makhulukelo ya mati eswikobyanini na le swihlahleni na nkhuluko wa swakudya swa swimilani na swiharhi elwandle,” Dok Roualt a hlamusela.
Mikucetelo leyi yi na matimba ngopfu eAfrika-Dzonga hikuva tiko ra hina loko ri fananisiwa ni matiko man’wana ri na pfula ya le hansi ya lembe rin’wana ni rin’wana ya 450 wa timilili tara (ml) hi ku angarhela, hi ku fananisiwa na 860ml ya misava hinkwayo hi ku angarhela.
Hi yihi mikucetelo ya dyandza?Hi Nyenyenyana, Ndzawulo ya Mfumontirhisano na Timhaka ta Xikaya yi vikile xiyimo xa dyandza nakambe tanihi xiyimo xa khombo exifundzeninkulu ku ya eka xiyimo xa khombo ra rixaka.
 “Endzhaku ka ku hlela naka mbe xiyimo xo chavisa ni ku tika xa dyandza leri yaka emahlweni ri humelela eswifundzeninkulu swinharhu, vulawuri bya makho mbo byi lerisile xiyimo xa dyandza tanihi xiyimo xa khombo ra rixa ka,” ku vula nhloko ya Sentha ra ya Vulawuri bya Makhombo ya Rixaka, Dok Mmaphaka Tau.
Hambileswi swi nonohwaka ku pima mikucetelo ya ikhonomi ya xiyimo xa dyandza, dyandza leri ri vile ni nkucetelo wukulu eka xiyenge xa vurimi.
Ekapa-Vupeladyambu, lexi ku nga xifundzankulu xa vumbirhi etikweni hi ku ya hi xiave xa xona xa rifuwo ra tiko ra laha kaya, kwalomuya ka  21 000 wa mitirho yi lahlekile eka kotara ya vunharhu n’waxemu.
Ntshovelo wa koroni wu yile ehansi hi 47 phesente naswona ku nga va ni ku kayivela ka ku tlula 90 miliyoni wa tilitara ta wayeni leyi xavisiwaka laha kaya ni le matikweni mambe.
Ku kayivela ka mati na swona swi na mikucetelo ya matimba eka mbhasiso, rihanyo na vupfhu mba.
Xana ku endliwa yini ku ololoxa xiyimo lexi?Timasipala leti hlaseriwaka hi dyandza ti lerisiwile swipimelo swa matirhiselo ya mati eka vaaki na van’wamabindzu.
Tifeme to hlantswa munyu ematini ya le lwandle, tiphuro gireme ta tiphayiphi to dzimiwa ehansi, ku tirhisiwa ka mati hi ku vuyelela ni ku borha mati swi hlawuriwile tanihi tihla mulo ta swiphiqo leswi naswona tiphurojeke leti ti le ka swiyenge swo hambanahambana swo fika emakumu. 

==================================================================================================================

Page:3

App leyi nga ta olovisa vutleketli bya vaaki eGauteng

AAPP le oloviseni ka matirhiselo ya vutleketli bya mani na mani.

Ndzawulo ya Ma gondzo na Vutle ketli ya Gauteng yi simekile xitirhi xa ri qingho Gauteng on the Move  xa matirhelo ya vutleketli bya mani na mani lexi pfu melelaka vakhandziyi ku tihlanganisa na tinxaka to hambanahambana ta swifa mbo hi ku olova.
Gauteng on the Move yi ta tisa ku tshembha eka matirhelo ya vutleketli bya mani na mani, tanihileswi yi nga ta nyika vakhandziyi mahu ngu ya nkarhi, minongo noko ya vutleketli, mixavo ya Gautrain‚ Metrobus‚ A Re Yeng‚ Rea Vaya‚ Metrorail‚ vukorhokerhi bya Mabazi ya Gautrain‚ Mabazi ya Vupfhu mba ya Doroba ra Joni‚ Vu korhokerhi bya Mabazi ya Tshwane na vukorhokerhi bya tikhumbi.
Loko a vulavula eku simekiweni ka App leyi ehofisini ya muhluvukisi  eMidrand nkarhinyana lowu hundzeke lowu nga hetiki mbilu, MEC wa Vutleketli eGau teng Ismail Vadi u vule leswaku ndzawulo yi lemu ka nkoka wa thekinoloji ya manguvalawa na maendlelo ya vutleketli yo tlhariha tanihi swilo leswi hoxaka xandla eka nhluvukiso wa swifambo. “Mfumo wa Xifundzanku lu xa Gauteng wu tirhisile nkarhi wa wona, wu endlile matshalatshala ni ku tirhisa switirhisiwa swa wona ku hluvukisa nkungu ra rendzo leri ku endla leswa ku vakhandziyi va kota ku fikelela vuhlanganisi bya swifambo exifundzeninkulu lexi.  "Hi le ku voneni matimba ya tithekinoloji leti ta ha ndlandlamukaka leti nga ku akeni vukorhokerhi bya vutleketli bya mani na mani.
A swi kanakanisi leswaku ku hundzuka ka thekinoloji ya misava ku le ku lumekeni ka ndzilo wo hundzuluxa xi yenge xa vutleketli, naswona hi fanele ku landzelela ni ku famba ni ku hundzuka na swilo,” a vula. Vadi u tiyisisile leswaku xifundzankulu xi ta ya emahlweni xi tirhisa ku ndlandlamuka loku, vula visisi na nhluvukiso ku tla kusa xiyimo xa xifundzanku lu lexi ku antswisa vuko rhokeri bya vutleketli lebyi hetisekeke ni ku fikeleleka.  Loko u ta yi hoxa App leyi yi ta ta pfuna vatirhisi ku kungahati rendzo ra vona hi ku hlawula xifambo xa vona, mikarhi yo famba hi yona na matirhelo yan’wana ku fana na rendzo ro koma na nxavo wa le hansi.
Xichudeni xa le Joni na mukhandziyi, Glen Dlamini u vule leswaku App leyi yi ta endla leswaku magidigidi ya vakhandziyi va tshuxeka.  “I epe yo hlamarisa swinene.
I mhaka leyikulu leyi end liweke hi mfumo naswona i xilo lexi tisaka ku cinca ka xiyimo xa le henhla, ngopfu ngopfu eka muntshwa wo fana na mina loyi a sukaka eSoweto a ya Yunivhesithi ya Joni eAukland Park masiku hinkwawo.
“Sweswi ndzi ta kota ni ku kunguhata tendzo ta mina hi ku olova, hi ku ya yi xikhwa ma xa mina, ni ku hlayelela mikarhi yo famba hi yona yo ya etindhawini ta mina.
 “Ndzi vona ongeti i App  yo hlamarisa naswona tani hi munhu loyi a nga humeki exifundzeninkulu, xi ta ndzi pfuna swinene loko ndzi lava ku jikajika,” ku vula Khanyo Malunga, loko a vulavula na Vuk’uzenzele eBlairgowrie.
“Loko ndzi tele inthavhi yu ya ntirho, ndzi ta kota ku kunguhata ku antswa ni ku lemuka ndlela yo ya tlhelela ekaya,” a ya ema hlweni.
Epe leyi ya kumeka eka ti foni ta Android na ti iPhone ku suka eka switolo swa ti-App  swo hambanahambana.