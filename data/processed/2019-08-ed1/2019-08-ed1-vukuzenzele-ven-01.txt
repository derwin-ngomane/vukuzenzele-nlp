Muvhuso u ṋetshedza thusedzo khulwane kha vhafumakadzi vhane vha tama u thoma mabindu avho, u bva kha ngeletshedzo u swika kha vhulambedzi.
SEDAKanzhisa, mihumbulo ya vhubindudzi yavhuḓi ya vhafumakadzi a i tshimbili nga u ṱavhanya ngauri a vha na zwithu zwi no ṱoḓea u shandukisa miloro yavho uri i wedze.
Zhendedzi ḽa Mveledziso ya Mabindu Maṱuku (Seda), zhendedzi ḽa Muhasho wa Mbambadzo na Nḓowetshumo (dti), o vhona hezwi a bveledza tshibugwana u itela mabindu a langwaho nga vhafumakadzi tshi ambaho nga ha thikhedzo ine ya vha hone kha vhafumakadzi, ho sedzwa zwa masheleni na zwi si zwa masheleni.
Tshibugwana tshi amba nga ṱhoho dzi nga ho sa; vha ṅwalisa hani bindu ḽavho na khaedu dzi kwamaho vhabindudzi vha tshifumakadzini, nga ha mafhungo makene a sekithara dza nḓowetshumo dzo fhambanaho na zwauri vha swikela hani ndambedzo. U vhona tshibugwana, kha vha dalelewww.seda.org.za/Publications .
U ṅwalisa bindu ḽavho ndi ḽiga ḽa mathomo ḽa ndeme kha mubindudzi muṅwe na muṅwe, u itela u tevhedza na u tendelana na milayo u langaho mushumo wa vhubindudzi kha shango. Mabindu a tea u ṅwaliswa kha Khamphani na kha Khomishini ya Ndaka ya Nḓivho ya muthu ene muṋe. www.cipc.co.za .
Zwiko zwa thusoHu na mihasho ya muvhuso minzhi na mabindu a langwaho nga muvhuso vha ṋetshedza thusedzo kha vhabindudzi vha tshifumakadzini kha sekithara dza nḓowetshumo dzo fhambanaho.
SEFAZhendedzi ḽa Tshikwama tsha Mabindu Maṱuku ḽi netshedza tshumelo na zwibveledzwa zwa masheleni kha koporasi na mabindu maṱukusa, a vhukati na maṱuku ane a kona u  swikela.
FinfindFinfind i ṱanganya SME dzine dza ṱoḓa masheleni kha vhahadzimisi vho teaho, ya ṋetshedza mafhungo a pfunzo ya masheleni, ya sedzana na mbudziso dzine dza dzulela u vhudziswa, na u amba nga khaedu dzo ḓoweleaho.  www.finfindeasy.co.za .IDCKoporasi ya Mveledziso ya Nḓowetshumo ya Tshikwama tsha Vhafumakadzi ya Isivande i ṋetshedza masheleni a vhonalaho, a shumiseaho, nahone a swikeleaho. I sedzana na zwithu zwi kwamaho masheleni a thusedzo ya tshifhinganyana, furantshaisi, mbuyedzedzo ya bindu, na ndambedzo ya u thoma. www.idf.co.za .
NEFTshikwama tsha u Maanḓafhadza tsha Lushaka tshi engedza ṋetshedzo ya ndambedzo kha mabindu a langwaho nga vhafumakadzi vha vharema, ngeno Tshikwama tsha iMbewu tshi tshi tikedza vhabindudzi vha vharema vhane vha tama u thoma mabindu maṱuku tsha tikedza mabindu a langwaho nga vharema ane a vha hone nga nyengedzo ya masheleni.  www.nefcorp.co.za .Tshikimu tsha Vhoranḓowetshumo tsha VharemaTshikimu tsha vha re kha Nḓowetshumo tsha Vharema tsha dti tsho ḓiimisela u tshimbidza nga luvhilo u shela mulenzhe ha vha re kha nḓowetshumo vha vharema kha Ikonomi ya Afurika Tshipembe, musi vhurangeli hatsho ha mveledziso ya vhukoni ha B’avumile vhu tshi tikedza u maanḓafhadza vhafumakadzi nga kha u fhaṱa vhukoni ho sedzwa kha u ṱalusa mpho kana vhukoni kha sekithara ya zwiambaro, malabi, zwivhaḓwa na vhutsila.  www.thedti.gov.za .
NYDAZhendedzi ḽa Mveledziso ḽa Vhaswa ḽa Lushaka ḽi ṋetshedza vhabindudzi vhaswa  tshikhala tsha u swikela thikhedzo ya mveledziso ya masheleni na zwi si zwa masheleni. www.nyda.gov.za .Thusedzo ya vhabindudzi vha tshifumakadziniVhulimiKha sekithara ya vhulimi, dti i ṋetshedza ndambedzo ya mabindu maṱuku nga kha Tshikimu tsha Thikhedzo tsha Zwibveledzwa zwi bvaho Mavuni, tsho dzudzanyelwaho u hudza mbulungelo kha thandela dza zwibveledzwa zwi bvaho mavuni zwe zwa vha zwi hone na zwiswa.
Vhafumakadzi na vhone vha nga wana thusedzo kha Muhasho wa Mveledziso ya Mahayani na Mbuyedzedzo ya Mavu na Vhulimi Ilima/Letsema na Mbekanyamushumo dza Thikhedzo ya zwa Vhulimi ho Ṱanganelanaho.  www.daff.gov.za.
Thekhinoḽodzhi• Thekhinoḽodzhi ya Vhafumakadzi vha re kha Vhubindudzi i khwaṱhisa u maanḓafhadzwa ha ikonomi ya vhafumakadzi na mveledziso ya mabindu a langwaho nga vhafumakadzi, ngeno Mbekanyamushumo ya Thikhedzo ya Vhurangeli ha zwa Nḓowetshumo i tshi ṋetshedza thusedzo ya zwa masheleni u itela mveledziso ya zwibveledzwa zwa vhurangeli na maitele. www.thedti.gov.za.
Tshikwama tsha Masheleni tsha u Thoma zwa Thekhinoḽodzhi tshi ṋetshedza vhulambedzi ha tshikolodo kana ndinganyelo kha mabindu o sedzaho zwa thekhinoḽodzhi ane a khou takuwa, u itela tshanduko ya ndaka ya nḓivho ya muthu ene muṋe Afrika Tshipembe ya pfumiso ya thekhinoḽodzhi u ya kha tshibveledzwa tsho lugelaho maraga. www.idc.co.za.  • Mbekanyamushumo ya Thekhinoḽodzhi ya Seda i ṋetshedza tshumelo dzo ḓalaho dzine dza alusa vhubindudzi kha nḓowetshumo, nga maanḓa u konisa mabindu maṱuku u swikela thekhinoḽodzhi yo teaho uri a vhe khwiṋesa kha maṅwe vha kona u alusa mabindu avho.  www.seda.org.za.Vhubveledzi Vhubindudzi ha malabi na zwiambaro ha IDC vhu ṋetshedza thikhedzo kha vhasiki vha vhanakisi vha mahaya, vhabveledzi vha thundu ya mikumba na vhabveledzi vha malabi a synthetiki kana a zwa mupo, ngeno yuniti dza zwa dzilafho na zwibveledzwa zwa khemikhaḽa dzi tshi ṋetshedza thikhedzo ya mveledziso ya thandela na nḓowetshumo na  vhulambedzi kha mabindu a bveledzaho khemikhala dzi bvaho kha mubveledzi u ya kha murengi, zwibveledzwa zwa dzilafho na zwa pulasiṱiki. IDC na yone i ṋetshedza thikhedzo kha dziṅwe sekithara dza nḓowetshumo dzo fhambanaho, u bva kha vhulimi na vhuendelamashango u swika kha mitshini na zwishumiswa.
Pfunzo na NPOZhendedzi ḽa Mveledziso ḽa Lushaka (NDA) ḽi nga thusa avho vhane vha tama u thoma na u ṅwalisa senthara ya mveledziso ya vhana vhaṱuku. www.nda.org.za.
Ilifa Labantwana ndi mbekanyamushumo ya vhana vhaṱuku ya Afurika Tshipembe yo thomiwaho nga 2009.
Mbekanyamushumo yayo ya Bhalisa Inkulisa i thusa kha u tshimbidza zwavhuḓi u ṅwalisa ndondolo i songo fhelelaho tshoṱhe kha senthara dza ECD.  www.ilifalabantwana.co.za.
NDA na yone i a thusa madzangano uri a vhe zwiimiswa kana zwivhumbeo zwi re kha ngona; ya kuvhanganya mafhungo ane ya khou a ṱoḓa uri i kone u ḓiṅwalisa sa NPO kana koporasi; ya ḓadza na u rumela fomo dza u ḓiṅwalisa; ya lingulula ṱhoḓea dzadzo zwavhudi u itela uri i vhe na vhuṱanzi uri ya vhuya ya ḓiṅwalisa i ḓo dzula i tshi tevhedza mulayo wa u ḓiṅwalisa une ya ḓo vha yo ḓiṅwalisa nga fhasi hawo .www.nda.org.za.
Arali vha tshi ṱoḓa mafhungo manzhi nga ha u thoma bindu, kha vha founele nomboro dzi tevhelaho;Seda012 441 1000 | CIPC086 100 2472 | Sefa012 748 9600 | IDC011 269 3000NEFCORP011 305 8000 | NYDA012 322 1375 | DAFF012 319 6000  NDA011 018 5500 | Ilifa Labantwana021 670 9848