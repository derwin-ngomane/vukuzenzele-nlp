
Urhulumente uneendlela ngeendlela zokunceda abantu ababhinqileyo abafuna ukuziqalela amashishini abo ukususela kwingcebiso ukuya kuncedo ngezimali.
I-SEDAKumaxa amaninzi, amashishini abantu ababhinqileyo abanqwenela ukuwaqala awaqali nokuqala kuba abanalwazi lufunekayo lokufezekisa la maphupha.
I-Arhente yoPhuhliso lwamaShishini amaNcinci (i-Seda), eliqumrhu leSebe lezoRhwebo noShishino (i-dti), yakuqaphela oku yaza yenza incwadana yamashishini angawabantu ababhinqileyo echaza inkxaso abangayifumana yezezimali nengeyiyo yezezimali.
Le ncwadana iquka imiba equka indlela yokubhalisa ishishini lakho nemingeni abajongene nayo oosomashishini basetyhini, iinkcukacha ezicacileyo malunga namacandelo ngamacandelo orhwebo nendlela yokufumana uncedo lwezimali. Okokuba ufuna ukuyibona le ncwadana yiya kule webhusayithi:  www.seda.org.za/Publications .
Ukubhalisa ishishini lakho linyathelo lokuqala elibalulekileyo lakhe nawuphi na usomashishini ukuze akwazi ukusebenza ngendlela eza kuthobela imithetho elawula amashishini kweli lizwe. Amashishini kufuneka abhalise kwiKhomishini yokuBhalisa iiNkampani nemiSebenzi yobuGcisa (i-CIPC).  www.cipc.co.za .
Amaqurhu oncedoKukho amanye amasebe namashishini karhulumente amaninzi anikezela ngoncedo koosomashishini abangabantu basetyhini kumacandelo ahlukeneyo ezoshishino.
I-SEFAI-Arhente yeZimali yamaShishini amaNcinane (i-SEFA) ibonelela ngoncedo lwezimali kumashishini amancinane,aphakathi namancinci (ii-SMME) kunye nookopolotyeni abafanelekileyo.
I-FinfindI-Finfind idibanisa iiSMME ezifuna uncedo lwezimali nababolekisi-mali abafanelekileyo, ifundise ngeendlela zokuphatha imali, iphendule nemibuzo esoloko ibuzwa kunye neminye imingeni eqhelekileyo.
I-IDCI-Isivande Women’s Fund eyinxalenye yeQumrhu loPhuhliso lwamaShishini (i-IDC), ibonelela ngemali efikelelekayo, esebenzisekayo nesabela kanye kwiimfuno zabantu. Inceda amashishini afuna imali yokuqalisa ishishini, eyokwandisa nokukhulisa ishishini, eyokuvuselela ishishini, eyokuthenga igama nemvume yelinye ishishini kunye neyokunceda ukubambisa okwethutyana.
I-NEFINgxowa-mali yoPhuhliso lwaBantu aBabhinqilleyo yeNgxowa-mali yoPhuhliso yeSizwe (i-NEF) ikhawulezisa izicelo zenkxaso-mali zamashishini ababhinqileyo abamnyama ngeli thuba yona iMbewu Fund yayo ixhasa oosomashishini abamnyama abanqwenela ukuqala amashishini amatsha, kwaye ixhasa namashishini abantu abamnyama ngesambuku semali sokukhulisa ishishini.
INkqubo yooSomashishini Abakhulu Abamnyama INkqubo yooSomashishini Abakhulu Abamnyama ye-dti injongo yayo kukwenza akhawuleze amaphulo okuncedisa oosomashishini abamnyama ukuba bakwazi ukuthatha inxaxheba kuqoqosho loMzantsi Afrika. Kanti yona inkqubo yokuphuhlisa izakhono ebizwa i-B’avumile ixhasa uphuhliso lwabantu ababhinqileyo ngokuphuhlisa izakhono zabo ngeenjongo zokuvumbulula iziphiwo abanazo kwicandelo lezobugcisa, ubuchule, amalaphu kunye nempahla.
I-NYDAI-Arhente yeSizwe yoPhuhliso loLutsha (i-NYDA) inika oosomashishini abasebatsha iingcebiso ngeendlela namacebo okufuna imali yokuxhasa ishishini.
Uncedo loosomashishini
 basetyhiniUlimoKwicandelo lezolimo, iSebe lezoRhwebo noShishino linika amashishini amancinci inkxaso ngezimali ngokusebenzisa iSkimu soNcedo lokuLungiswa nokuColwa kweeMveliso zoLimo, nkxaso leyo eyenzelwe ukunyusa izinga lotyalo-mali kwiiprojekthi ezintsha nezikhoyo zokulungiswa nokucolwa kweemveliso zoLimo.
Abantu ababhinqileyo bangaphinda balufumane uncedo kwi-Ilima/Letsema yeSebe lezoLimo, uBuyekezo loMhlaba noPhuhliso lwamaPhandle nakwiiNkqubo zeNkxaso yezoLimo eBanzi.  www.daff.gov.za.
Ubuchwepheshe• Inkqubo yobuChwepheshe baBantu Ababhinqileyo abakumaShishini ikhawulezisa amaphulo okuphuhlisa abantu ababhinqileyo kwezoqoqosho nophuhliso lwamashishini abantu ababhinqileyo. Kanti yona iNkqubo yokuXhasa amaShishini okuYila inceda ngezimali uphuhliso lweemveliso neenkqubo ezintsha. www.thedti.gov.za.
I-Technology Venture Capital Fund  ibonelela amashishini agxile kwezobuchwepheshe ngenkxasomali malunga nezabelo ezingenanzala emisiweyo okanye amatyala ukwenzela ukuba kuguqulwe imisebenzi yobugcisa etyebileyo yezobuchwepheshe yoMzantsi Afrika ibe zimveliso ezilungele abantu abangabathengi nabanokuzisebenzisa.  www.idc.co.za .
Inkqubo yezobuChwepheshe yakwa-Seda ibonelela ngothotho lweenkonzo ezikhuthaza ukuba kuqaliswe amashishini ezobuchwepheshe, ikakhulu inceda amashishini amancinci ukuba akwazi ukufumana iintlobo zobuchwepheshe ezifanelekileyo ukuze akwazi ukumelana nokhuphiswano futhi akhule. www.seda.org.za.Imizi-mveliso Icandelo lamalaphu nempahla leQumrhu loPhuhliso lwamaShishini (i-IDC) lixhasa amashishini asebenza ngokuhombisa izindlu, abavelisa iimpahla ezenziwe ngesikhumba nofele nabo bavelisa amalaphu endalo engenziwanga nawenziweyo. Kanti lona icandelo lamachiza namayeza leli Sebe libonelela amashishini enza iimveliso zamachiza, iiplastiki namayeza ngenkxasomali nangoncedo olunxulumene nokukhuliswa kweshishini. I-IDC ikwaxhasa namanye amacandelo oshishino angamanye, ukususela kulimo nokhenketho ukuya koomatshini nezixhobo.
Imfundo neMibutho  Engenzi NgenisoI-Arhente yoPhuhliso yeSizwe (i-NDA) ingabancedisa abo bafuna ukuseka nokubhalisa  isikolo-mpeleso okanye ikhritshi. www.nda.org.za.
lIlifa Labantwana yinkqubo yoMzantsi Afrika yokuphuhlisa abantwana abaselula neyasekwa ngowama-2009. Inkqubo yayo enguBhalisa Inkulisa  inceda ukuba kukhethwe kuze kubhaliswe amaziko e-ECD angengomaziko azizikolompeleso ezigcweleyo.
I-NDA ikwancedisa imibutho namaqumrhu ukuba abhalise ngokusesikweni, iqokelela iinkcukacha ezifunekayo ukuze abhalise njenge-NPO okanye ukopolotyeni, ukugcwalisa ingenise iifomu zokubhalisa, ihlole iimfuno zawo kakuhle ukuqinisekisa okokuba yakuba ibhalisiwe iyayiwuthobela umthetho wokubhalisa ebhaliswe phantsi kwawo.  www.nda.org.za.
Ukuba ufuna iinkcukacha ezithe vetshe ngokuqala ishishini, tsalela  umnxeba ezi nombolo :Seda012 441 1000 | CIPC086 100 2472 | Sefa012 748 9600 | IDC011 269 3000NEFCORP011 305 8000 | NYDA012 322 1375 | DAFF012 319 6000  NDA011 018 5500 | Ilifa Labantwana021 670 9848