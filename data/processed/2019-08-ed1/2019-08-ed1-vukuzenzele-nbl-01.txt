Urhulumende unikela ngesizo elinengi elihlukahlukeneko kibomma abafuna ukuthoma amabubulwabo, ukusuka ekubayeleliseni ukuya ekubasekeleni ngeemali.
I-SEDAEsikhathini esinengi, imibono emihle yokusungula amabubulo yabomma ayibi yipumelelo ngonobangela wokobana abanalo ilwazi elifunekako elingatjhugulula amabhudangwabo abe yipumelelo.
I-Ejensi yokuThuthukiswa kwamaBubulo amaNcani (i-Seda), eliphiko lomNyango wezeRhwebo nezamaBubulo (i-dti), ikutjhejile lokhu begodu beyakhupha nencwajana eqaliswe kibomma abaphethe amabubulo malungana nesekelo elikhona elinikelwa abomma, kungaba ngelemali nanyana elinye nelinye elimalungana nerhwebo. Incwajana le ikhuluma ngeenhloko ezihlukahlukeneko njengokuthi ungatlolisa njani ibubulo lakho neentjhijilo abomma abanamabubulo abahlangabezana nazo, ukuya elwazini elikhethekileko elimalungana nemikhakha ehlukahlukeneko yamabubulo nokuthi ungafinyelela njani ekusekelweni ngeemali. Nawufuna ukufunda incwajana le, vakatjhela ku: www.seda.org.za/Publications .
Ukutlolisa ibubulo lakho kuyinto yokuthoma eqakathekileko komunye nomunye usomabubulo, ukwenzela bona ulandele begodu ukhambisane nemithetho yelizwe lekhethu elawula ukusebenza kwamabubulo. Amabubulo kufuze atloliswe kuKomitjhana yeenKampani namaLungelo wobuNikazi bePahla (i-CIPC).
Imithombo Yesizo  Kuneminye iminyango karhulumende namabubulo alawulwa-mbuso amanengana anikela ngesizo kibosomabubulo ababomma emikhakheni ehlukahlukeneko yamabubulo.  I-SEFAIZiko eliSekela ngeeMali amaBubulo asaKhasako (i-SEFA) linikela ngepahla nokusetjenziswa kwemali emabubulweni afaneleko amancani nasakhulako (ama-SMME) kunye namakoporasi afaneleko.  www.sefa.org.za.
I-FinFindI-Finfind ihlanganisa ama-SMME adinga isekelomali nababolekisi abasemthethweni, inikela nangelwazi elifundisa ngezeemali, iphendule imibuzo evame ukubuzwa  babantu beyirarulule neentjhijilo ezihlala zikhona ebubulweni lebhizinisi. www.finfindeasy.co.za .
 I-IDCIsikhwama esibizwa ngeIsivande Women’s Fund  esingaphasi kweHlangano eThuthukisa amaBubulo (i-IDC) sinikela ngesekelomali elinganamakonyana abizako, elisebenzisekako nelifumaneka lula. Isikhwamesi sitjheja khulu umsebenzi wokwenza iimvumelwano zokubolekisa ngemali yokusungula ibubulo, ukunabisa nokukhulisa ibubulo, ukuvuselela ibubulo, ukurhweba ngokusebenzisa ibizo lenye ibhizinisi kunye nesekelomali lesikhatjhana.  www.idf.co.za .
I-NEFIsikhwama sokuThuthukiswa kwaboMma esingaphasi kweSikhwana sokuThuthukisa seliZweloke (i-NEF) sirhabisa iimbawo zokunikelwa isizo ngeemali kubanikazi bamabubulo ababomma abanzima, ngahlanye isikhwama esingaphasi kwalesi esibizwa nge-iMbewu Fund  sisekela amabubulo amatjha nasele araga kodwana adinga imali yokunatjiswa.  www.nefcorp.co.za .
ISikhwama sabosomaBubulo abaNzimaISikhwama sabosomaBubulo  abaNzima sedti sinqophe ukurhabisa ukuzibandakanya nokubandakanywa kwabosomabubulo abanzima emnothweni weSewula Afrika, ikhibe kwelinye ihlangathi ihlelo layo lokuthuthukisa amakghono i-B’avumile  isekela ukuthuthukiswa kwabomma ngokubahlomisa ngelwazi, ngamakghono nangeensizakusebenza begodu ihlelweli linqophe ukutsomula labo abanamakghono emkhakheni wobukghwari nokugwala begodu nemkhakheni wokusebenza ngamatjhila nezembatho.  www.thedti.gov.za .
I-NYDAI-Ejensi yesiTjhaba yokuThuthukisa iLutjha (i-NYDA) inikela abosomabubulo abasesebatjha ithuba lokufinyelela isizo leemali lokuthuthukisa amabubulwabo ngitjho nangesizo elingakaphathelani nemali.  www.nyda.gov.za .
Zokukhiqiza  IPhiko lezamabubulo le-IDC e lisebenza ngamatjhila kunye nezembatho ezithungwako lisekela abosobukghwari kezokukghatjiswa kwezindlu, abakhiqizi bepahla eyenziwe ngesikhumba begodu nabakhiqizi bamatjhila wemvelo namatjhila wokuzenzela, ikhibe ngakelinye ihlangothi iphiko le-IDC lomkhakha wemikhiqizo yamakhemikhali nemitjhoga  linikela ngesekelomali ngitjho nangesizo elinqophene nokuthuthukiswa kwamabubulo namakoporasi emabubulweni athuthukisa imikhiqizo yamakhemikhali esele isesigabeni sokugcina kufaka hlangana  imikhiqizo yeplastiki nemitjhoga. I-IDC ibuye godu inikele ngesekelo emikhakheni ehlukahlukeneko, ukusuka kewezokulima, wezokuvakatjha ukuya kewemitjhini neentlabagelo zokusebenza namkha wamathulusi.  www.idc.co.za.
Zefundo nama-NPOIPhiko lokuThuthukisa leliZweloke (i-NDA) lingabasiza labo abafisa ukusungula bebatlolise amaZiko wokuThuthukiswa kwabeNtwana kwebuNcanini (ama-ECD) namkha iinkulisa.  www.nda.org.za .
ILifa Labentwana lihlelo leSewula Afrika lokuthuthukiswa kwabentwana kwebuncanini elasungulwa ngomnyaka wee-2009.
Ihlelo elakhelwe ngaphasi kwalo iBhalisa Inkulisa  lisiza ngokuhlelwa kabutjha nokutloliswa kweenkulisa njengamaziko wokutjheja abentwana ama-iri athileko ngelanga. www.ilifalabantwana.co.za.
I-NDA isiza godu neenhlangano bona zibe maziko atloliswe ngokusemthethweni; zibuthelela bezihlele ilwazi ezilitlhogako ukuze zikghone ukuzitlolisa njengama-NPO namkha amakoporasi; zizalise bezithumele amaforomo wokuzitlolisa; begodu i-NDA ihlolisise neendingo zazo ngokufaneleko ukuze kuqinisekiswe bona nasele zizitlolisile ziyaraga nokuwulandela umthetho ezitloliswe ngaphasi kwawo.  www.nda.org.za.
Nange ufuna ilwazi elidephileko malungana nokuthoma ibubulo, dosela kileziinomboro:Seda012 441 1000 | CIPC086 100 2472 | Sefa012 748 9600 | IDC011 269 3000NEFCORP011 305 8000 | NYDA012 322 1375 | DAFF012 319 6000  NDA011 018 5500 | Ilifa Labantwana021 670 9848Isizo Elinikelwa Abosomabubulo Abababantu BenguboZecwephetjhe• I-Technology for Women in Business  irhabisa ukuhlonyiswa ngelwazi nokuthuthukiswa kwabomma kezomnotho nokuthuthukiswa kwamabubulo aphethwe bomma, ikhibe ngakelinye ihlangothi iHlelo lokuSekela imiKhiqizo naManokusebenza amaTjha kezamaBubulo linikela ngesizo leemali elinqophe ekuthuthukisweni kwemikhiqizo neenkambiso ezitja.
ISikhwana iTechnology Venture Capital  sinikela ngesekelomali lezabelo namkha lokubhadela iinkolodo emabubulweni asakhulako aqale khulu imisebenzi yecwephetjhe, ukwenzela bona kutjintjwe izinga lemikhiqizo nepahla yeSewula Afrika ibe ngelungele ukuthengiswa.  www.idc.co.za.
IHlelo lezeCwephetjhe lakwa-Seda linikela ngeensizakusebenza ezihlukahlukeneko ezikhuthaza ukuvulwa nokuthuthukisa amabubulo, khulukhulu ukwenzela bona amabubulo amancani akwazi ukufinyelela izinga lecwephetjhe elifaneleko ngomnqopho wokobana azokwazi ukuphalisana kuhle namanye amabhizinisi bekakhule, adlondlobale amabubulwabo.  www.seda.org.za.ZokuLimaEmkhakheni wezokuLima, i-dti inikela abanikazi bamabubulo amancani ngesekelomali ngaphasi kwehlelo iAgro-Processing Support Scheme , eyenzelwe ukusimamisa isisomali emahlelweni amatjha nasele akhona  njenganje wokulungiselelwa kwemikhiqizo elinywako.  www.thedti.gov.za.
Abantu bengubo bangalithola elinye isizo ehlelweni le-ilima/Letsema  lomNyango wezokuLima, ukuBuyiselwa kweNarha nokuThuthukiswa kweeNdawo zemaKhaya ngitjho neHlelweni eliNabileko lokuSekela zokuLima (i-CASP).