Hulumende unika tindlela letinyenti telusito kubomake labafuna kucala emabhizinisi abo, kusukela ekubanikeni teluleko kute kuyofika ekubanikeni imali.
I-SEDANgalokuvamile, imicondvo lemihle yabomake yetemabhizinsi ayisukumi phansi ngenca yekutsi abanalo lwatiso loludzingekako lekufezekisa emaphupho abo.
I-Ejensi Yekutfutfukisa Emabhizinisi Lamancane (i-Seda), leyisikhungo seLitiko Letekuhwebelana Netetimboni (i-dti), ikubonile loku yabese ishicilela bhukwana wetemabhizinisi lamancane abomake lokhuluma ngetindlela tekusekela leticondziswe kubomake, kutetimali kanye nakuleto letingakaphatselani netetimali.
Lobhukwana ufaka tihloko letisukela ekutseni ungayibhalisa njani ibhizinisi yakho kanye netinseyeya letibukene nabosomabhizinisi lababomake, kute kuyofika elwatisweni lolumayelana nemikhakha lehlukene yetimboni nekutsi imali itfolakala njani. Kubona lobhukwana, vakashela www.seda.org.za/Publications .
Kubhalisa ibhizinisi yakho kuyintfo yekucala lemcoka kuwo wonkhe somabhizinisi, kute akhone kulandzela nekuhambisana nemitsetfo lelawula kusebenta kwemabhizinisi kulelive.
Emabhizinisi kufanele abhaliswe kuKhomishana Yemisebenti Yebuciko Netinkhapani (i-CIPC).
Imitfombo yelusitoKunemanye ematiko kanye nemabhizinisi ahulumende lamaningi anika lusito kubosomabhizinisi lababomake kumikhakha yetimboni lehlukahlukene.
I-SEFAI-Ejensi Yetimali Tabosomabhizinisi Labancane (i-SEFA) inikana tinsita kanye netimali kubosomabhizinisi labafanelekile labasesebancane, labasemkhatsini kanye nalabo labancane kakhulu (ema-SMME) nakumakoporasi.
I-FinfindI-Finfind ichumanisa ema-SME ladzinga imali kanye nalabo lababolekisa ngemali labafanelekile, iniketa lwatiso kutifundvo kutetimali, iphendvula imibuto lehlala ibutwa futsi ibukana netinseyeya letivamile. www.finfindeasy.co.za .I-IDCIsivande Women’s Fund seKoporasi Yekutfutfukisa Timboni (i-IDC) sikunika imali lengabiti kakhulu, lesebentisekako nalesita kakhulu. Sisita ngemali yekusungula ibhizinisi, kuyikhulisa, kuyivuselela, kuyindlondlobalisa ngebhizinisikhosela ( i-franchise) kanye nekwenta sivumelwano sesikhatsi lesifishane sekubolekwa imali yekucala ibhizinisi.
I-NEFSikhwama Sekutfutfukisa Savelonkhe (i-NEF) Lesinesikhwama Sekutfutfukisa Bomake siyasheshisa kunika emabhizinisi abomake imali, kantsi ligatja lelingekhatsi kulesikhwma lelibitwa ngekutsi Imbewu Fund , lisekela bosomabhizinisi labamnyama labanesifiso sekucala emabhizinisi lamasha futsi lisekela emabhizinisi lasavele akhona ebantfu labamnyama ngemali yekuwakhulisa.
Sikimu Sabosotimboni Labamnyama Sikimu Sabosotimboni Labamnyama sedti sihlose kuphumelelisa masinyane kuba yincenye yabosotimboni bebantfu labamnyama kumnotfo waseNingizimu Afrika, kantsi lomklamo wayo wekutfutfukisa emakhono iB’avumile wesekela kutfutfuka kwabomake ngekubanika emakhono lahlose kutsi babone lithalenta lelikulemikhakha yetebuciko bemasiko kanye nalelikulemboni yetindvwangu.
I-NYDAI-Ejensi Yavelonkhe Yekutfutfukisa Lusha (i-NYDA) iniketa bosomabhizinisi labancane litfuba lekufinyelela etinhlelweni tekwesekelwa ngekwetimali nekwesekelwa kutinhlelo letingakaphatselani netimali.  www.nyda.gov.za .Lusito kubosomabhizinisi
lababomakeTekulimaKumkhakha wetekulima, i-dti inika bosomabhizinisi labancane imali ngalesikimu sayo lesibitwa ngekutsi Sikimu Sekusekela Kuhlelenjiswa Kwemikhicito Yalokulinyiwe, lesentelwe kutfutfukiswe kusisa kumiklamo lemisha nalesevele ikhona Yekuhlelenjiswa Kwemikhicito Yalokulinyiwe.  www.thedti.gov.za.
Bomake bangaphindze batfole lusito kuluhlelo leLitiko Letekulima, Tingucuko Kutemhlaba Nekutfutfukiswa Kwetindzawo Tasemaphandleni lolubitwa ngekuba Ilima/Letsema kanye nakuLuhlelo Lolubanti Lokwesekelwa Kutekulima. www.daff.gov.za.
Ithekhinonoji• I-Technology for Women in Business  yenta kutsi kusheshise kunika bomake emandla kutemnotfo kanye nekutfutfukisa kucalwa kwemabhizinisi abomake, kantsi Luhlelo Lwekusekela Nelekucala Timboni Letinsha lusita ngetimali tekutfutfukisa kucala imikhicito lemisha netinhlelo letisha. www.thedti.gov.za.
I-Technology Venture Capital Fund iniketa emasheya noma lusito lwetimali  lesisikweletu kubosomabhizinisi labasafufusa kutetekhnoloji, kute bagucule misebenti yetheknoloji yaseNingizimu Afrika ibe misebenti lengatsengiswa.  www.idc.co.za.  • Luhlelo Lwethekhnoloji Lwe-Seda liphakela tinsita letiningi letigcugcutela kuba ngusomabhizinisi kulemboni, ikakhulukati kwenta emabhizinisi lamancane atfole ithekhnoloji lefanele kute amelane nekucudzelana futsi akhone kukhulisa ibhizinisi.  www.seda.org.za.KukhichitaIyunithi yebhizinisi ye-IDC yetimphahla neyetindvwangu isekela ngetimali labo labenta tintfo tekuhlobisa endlini, nebakhiciti betintfo letentiwe ngetikhumba noma tindvwangu tendzabuko naleto letentiwe bantfu, kantsi iyunithi yayo yemikhicito yetemakhemikhali kanye neyemitsi isekela ngetimali kutfutfukisa timboni kanye nekutfutfukisa imiklamo yato kumabhizinisi lakhicita emakhemikhali, emaplastiki kanye nemikhicito yemitsi letidzakwamiva lesephotfuliwe. I-IDC futsi isekela leminye imikhakha lehlukahlukene, kusukela kutekulima netekuvakasha kuye kutemishini nakutinsita temishini. www.idc.co.za.
Temfundvo nema-NPOI-Ejensi Yavelonkhe Yentfutfuko (i-NDA) ingasita labo labafuna kucala nekubhalisa tinkulisa. www.nda.org.za.
Ilifa Labantwana luhlelo LwaseNingizimu Afrika lwetinkulisa lolucalwe ngemnyaka we-2009. Luhlelo lwalo lwaBhalisa Inkulisa  lusita ekwenteni kutsi kube lula kubhalisa tikhungo letisebenta njengetinkhulisa tesikhashana.
I-NDA futsi isita tinhlangano kutsi tibe tikhungo letibhaliswe ngalokusemtsetfweni; kugcogca lwatiso loludzingekako kute tibhalisele kuba yi-NPO noma ikhoporasi; tigcwalise titfumele emafomu; nekuhlolisisa kahle tidzingo kute ticinisekise kutsi uma setibhalisile tihlala tihambisana nemtsetfo wekubhalisa letibhalisela ngaphansi kwawo.
Uma udzinga lwatiso lolubanti mayelana nekucala ibhizinisi, shayela letinombolo letilandzelako;Seda012 441 1000 | CIPC086 100 2472 | Sefa012 748 9600 | IDC011 269 3000NEFCORP011 305 8000 | NYDA012 322 1375 | DAFF012 319 6000  NDA011 018 5500 | Ilifa Labantwana021 670 9848