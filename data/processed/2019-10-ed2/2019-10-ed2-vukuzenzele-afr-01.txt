Vuk’uzenzeleSilusapho NyandaOm te verseker dat Suid-Afrika se  kwesbaarste bur gers beskerm word, betaal die regering elke maand meer as 17 miljoen maatskaplike toelaes.
ŉ Maatskaplike toelae verwys na staatsbefondsing wat betaal word aan Suid-Afrikaners wat sukkel om op hulle eie reg te kom.
Die administrasie van die maatskaplike toelae word deur die Suid-Afrikaanse Agentskap vir Maatskaplike Sekerheid (SASSA), ŉ entiteit wat deur die staat besit word, hanteer. Dié entiteit is geskep om bestaansekerheidsdienste te lewer om armoede teë te werk.
Daar is verskeie maatskaplike toelaes beskikbaar, wat op aansoekers se behoeftes gegrond is. Dit is die toelae vir ouer persone, ook bekend as die ouderdomspensioen; kinderondersteuningstoelae; sorgafhanklikheidstoelae; oppasserstoelae vir mense wat ŉ maatskaplike toelae kry maar iemand benodig om na hulle om te sien; oudstrydertoelae; pleegsorgtoelae; en ongeskiktheidstoelae.
Ongeskiktheidstoelae  Die toelae vir mense wat met gestremdhede leef, is R1 780.
Aansoekers moet aan sekere kriteria voldoen om hiervoor in aanmerking te kom.
Jy kan vir ŉ ongeskiktheidstoelae aansoek doen as jy ŉ fisiese of geestelike gestremdheid het wat jou vir ŉ tydperk van ses maande of langer ongeskik vir werk maak.
Wanneer jy aansoek doen, moet jy ŉ ongeskiktheid stoelae-aansoekvorm by jou naaste SASSA-tak, in die teenwoordigheid van ŉ SASSA-beampte, invul.
Jy moet ook ŉ beëdigde ver klaring of ŉ standaard-SASSA-vorm in die teenwoordigheid van ŉ Kommissaris van Ede, wat nie ŉ SASSA-amp tenaar is nie, voltooi.
Die staat vereis ook ŉ beëdigde verklaring wat deur ŉ persoon van goeie naam onderteken is en ŉ aansoeker se naam en ouderdom kan staaf.
Verskaf ook bewys van bates — insluitend die munisipale waarde van enige eiendom wat jy besit, bewys van privaat pensioen, ŉ  Werkloosheidsversekerings fondsdokument, afdankings dokument van jou vorige werkgewer as jy voorheen gewerk het, en, indien jou eggenoot in die afgelope vyf jaar oorlede is, ŉ afskrif van die testament en eerste en finale likwidasieen verdelingsrekeninge.
As jy ŉ vlugteling is, moet jy ŉ vlugtelingstatuspermit en 'n 13-syfer-vlugtelings-identiteits dokument verskaf.
Om te kwalifiseer moet jy ook:
ŉ Suid-Afrikaanse burger of permanente inwoner of vlugteling wees wat ten tyde van die aansoek in Suid-Afrika woon,• Tussen 18en 59-jarige ouderdom wees,• Nie in ŉ staatsinstansie versorg word nie,• ŉ Suid-Afrikaanse ID-boekie hê,• Nie meer as R78 120 verdien as jy enkellopend is, of R156 240 as jy getroud is nie,• Nie bates besit ter waar de van meer as R1 115 400 as jy enkellopend is, of R2 230 800 as jy getroud is, nie.
ŉ Mediese ondersoek ondergaan waar ŉ dokter wat deur die staat aangestel is die graad van jou gestremdheid sal bepaal, en• Enige vorige mediese rekords en verslae saambring wanneer jy aansoek doen en wanneer die assessering gedoen word.  Ouderdomstoelae Dié toelae het ten doel om bejaardes te help. ŉ Ouder domstoelae word aan mense wat 60 jaar of ouer is betaal.  Die ontvanger moet:
Nie meer as R78 120 verdien as jy enkellopend is, of R156 240 as jy getroud is nie, en• Nie bates besit ter waar de van meer as R1 115 400 as jy enkellopend is, of R2 230 800 as jy getroud is, nie.
Ontvangers kry R1 780 per maand en diegene wat ouer as 75 jaar is, kry R1 800.
SASSA betaal die toelae in kontant aan die ontvangers op spesifieke dae by bepaalde betaalpunte. Dit word ook via ŉ elektroniese deposito in ŉ bankof Posbankrekening of aan instansies soos ouetehuise betaal. 
Dié inligting is deur die Suid-Afri kaanse Agentskap vir Maatskap like Sekerheid (SASSA), verskaf.
Kontak SASSA by  012 400 2000 of gaan na  www.sassa.gov.za vir meer inligting oor maatskaplike toelaes.Maatskaplike toelaes verskaf ŉ lewenslyn aan miljoeneMAANDELIKSE BETALINGS van die regering verskaf aan SuidAfrika se kwesbaarste mense ŉ kernbelangrike veiligheidsnet.
MAATSKAPLIKE-ONTWIKKELINGSMAANDVuk’uzenzele Koerant  gaan 'n reeks artikels oor die verskillende tipes toelaes publiseer.  Dit is om saam te  val met Oktober, wat maatskaplike ontwikkelings maand is.
Het jy geweet?