Vuk’uzenzeleSilusapho NyandaGo netefatsa gore baagi ba Aforika Borwa bogolosegolo bao ba leng mo tlalelong ba thusega, puso e duelela megolo ya loago e feta dimillion di le 17 kgwedi nngwe le nngwe.
Megolo ya loago e bua ka madi a a duelelwang baagi ba maAforika Borwa bao ba leng dikobo dikhutshwane.
Tsamaiso ya megolo ya loago e laolwa ke setheo sa puso se se bidiwang Setheo sa Tshireletso ya Loago sa Aforika Borwa (SASSA), seo se neng sa tlha miwa gore se abelane ka ditirelo tsa tlhokomelo ya loago go fokotsa lehuma.
Go na le megolo ya loago e le mentsinyana e e ka thusang batho go ya ka ditlhokwa tsa bona. Go na le madi a puso a a tlhokomelang bagodi, a gape a bidiwang mogolo wa bat sofe; go na le madi a puso a a thusang batsadi go tlhokomela ngwa na; go na le madi a puso a a thusang ba tsadi kgotsa batho bao e seng batsadi ba madi ba ngwa na go tlhokomela ngwana yo a tshelang ka bogolofadi; go na le madi a puso a a thusang batho bao ba tlhokometseng batho ba ba golang megolo ya loago; go na le madi a puso a a thusang bagale ba sesole ba ba rotseng tiro; go na le madi a puso a a thusang batho ba ba tlhokomelang bana ba dikhutsana; mmogo le madi a puso a a thusang batho ba ba nang le bogolofadi.
Madi a puso a a thusang batho ba ba nang le bogolofadiMadi a puso a a thusang batho ba ba nang le bogolofadi ke bokanaka R1 780. Badiradikopo ba tshwanetse go obamela dikarolo tse di rileng gore ba nne le matshwanedi a go a amogela.
Fa e le gore o na le bogolofadi mo mmeleng kgotsa mo tlhaloganyong jo bo go kgoreletsang go ya tirong sebaka sa dikgwedi di le thataro kgotsa go feta, o ka dira kopo ya madi a puso a a thusang batho ba ba nang le bogolofadi.
Fa o dira kopo, o tshwanetse go tlatsa foromo ya kopo ya madi a puso a a thusang batho ba ba nang le bogolofadi kwa dikantorong tsa SASSA tse di gaufi nao mme o di tlaletse fa pele ga motlhankedi wa SASSA.
Mo godimo ga foromo eno, o tla tshwanelwa gape ke go tlatsa le afidafiti ya foromo ya SASSA fa pele ga Mokomišenara wa Boikanyiso yo e seng motlhankedi wa SASSA.
Puso gape e tla tlhoka le lekwalo la boikanyiso le le kwadilweng ke motho yo a nang le maemo mo motseng le le pakang leina le dingwaga tsa modirakopo.
O tla tshwanela gape ke go tshegetsa kopo ya gago ka le kwalo la bopaki jwa dithoto tse o nang le tsona – go akaretsa le boleng jwa ntlo nngwe le nngwe e o nang le yona mo masepaleng, bopaki jwa setlamo sa poraefete se se tshotseng madi a gago a go rola tiro, ditokomane tsa gago tsa Letlole la go Kgaolwa kwa Tirong (UIF), lekwalonetefaletso le le pakang gore o tebetswe kwa tirong go tswa kwa mothaping yo a neng a go thapile fa e le gore o ne o dira, mmogo le khophi ya lekwa lo le le pakang gore ditho to di tla nna mo diatleng tsa mang, fa e le gore mookapelo wa gago o sa tswa go tlhokafala  mo pakeng e e sa feteng dingwa ga di le tlhano tse di fetileng, mmogo le diakhaonto tsa ntlha le tsa bofelo tsa go nwela le go phatlhaladiwa ga dithoto tse o neng o na le tsona.
Fa e le gore o mo botshabelo, o tshwanetse go setlegela ka phomete e e bontshang maemo a gago a botshabelo mmogo le lekwaloitshupo la gago le le nang le dinomoroitshupo di le 13.
Mo godimo ga lona, gore o nne le matshwanedi a go a amogela:
O tshwanetse wa bo o le moagi wa naga ya Aforika Borwa kgotsa baagi bao e seng ma Aforika Borwa mme ba neilwe tetla ya go nnela ruri mo nageng kgotsa motho yo a tshabetseng  ka fa nageng ya Aforika Borwa ka nako e o tse nyang kopo eno.
O tshwanetse wa bo o le magareng ga dingwaga di le 18 le 59.
O tshwanetse wa bo o se ka fa tlase ga tlhokomelo ya setheo sengwe le se ngwe sa puso.
O tshwanetse wa bo o na le Lekwaloitshupo la naga ya Aforika Borwa.
O tshwanetse wa bo o sa gole madi a a fetang  R78 120 fa e le gore o nna o le esi kgotsa R156 240 fa e le gore o nyetse.
O tshwanetse wa bo o se na dithoto tse di nang le boleng jo bo fetang  R1 115 400 fa e le gore o nna o le esi kgotsa  R2 230 800 fa e le gore o nyetse.
O tshwanetse go bona nga ka gore e go tlhatlhobe mme ngaka eo e tla bo e le e puso e e dirisang go tlhatlhoba maemo a gago a bogolofadi.
O tshwanetse go tla le direkoto tsotlhe tsa boitekanelo mmogo le dipegelo tsa tlhatlhobo fa o tla go dira kopo le fa o tla ngakeng.  Madi a puso a a tlho komelang bagodi Madi ano a puso a diretswe go tlhokomela bagodi. Madi a puso a a tlhokomelang bagodi a duelelwa batho ba ba nang le dingwaga di le 60 le go feta.
Bao ba a amogelang ba t shwanetse:
Go bo ba sena letseno le le fetang R78 120 fa e le gore o nna o le esi kgotsa  R156 240 fa e le gore o nyetswe, mmogo le• Go bo ba se na dithoto tse di nang le boleng jo bo fetang R1 115 400 fa e le gore o nna o le esi kgotsa R2 230 800 fa e le gore o nyetse.
Bao ba amogelang ba tla bona madi a le kanaka  R1 780 ka kgwedi mme bao ba fetang dingwaga di le 75 bona ba tla amogela madi a le kanaka  R1 800SASSA e duelela batho ba ba amogelang megolo ka madi a seatleng ka matsatsi a a rileng le kwa mafelong a a rileng a e duelang kwa go ona. E duela gape ka go tsenyetsa baamogedi madi mo akhaontong ya bona ya banka kgotsa ya banka ya poso kgotsa ka go ba duelelela kwa mafelong a a jaaka a tlhokomelo ya batho ba ba godileng. 
Tshedimosetso eno o e tlisediwa ke ba SASSA.
Go bona tshedimosetso ka botlalo mabapi le Megolo ya Loago ikgolaganye le SASSA ka go letsetsa 012 406 4805 kgotsa o etele webesaete ya:  www.sassa.gov.za.Megolo ya loago e thusa dimilione tsa bathoMADI A PUSO e a duelelang batho kgwedi le kgwedi a thusa baagi ba Aforika Borwa bao bontsi jwa bona bo leng mo tlalelong.
KGWEDI YA DITIRELO TSA TLHABOLOLO YA LOAGOLekwalodikgang la Vuk’uzenzele le tla phasalatsa motseletsele wa diathikele tse di buang ka megolo ya loago e e farologaneng ka ntlha ya fa kgwedi eno e le Kgwedi ya Ditirelo tsa Tlhabololo ya Loago.
A o ne o itse?