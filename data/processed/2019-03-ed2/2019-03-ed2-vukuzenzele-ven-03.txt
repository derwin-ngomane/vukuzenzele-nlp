
Vuk’uzenzele YOUTH FOCUSNYANGAREDZOZwoṱhe zwine vha tea u ḓivha nga ha muholo wa fhasisaVho Dale HesMushumi muṅwe na muṅwe wa Afri ka Tshipembe u na pfanelo ya muholo u no pfala uri a kone u ḓiunḓa na miṱa yavho.  Musi Muholo wa Fhasisa wa Lushaka wo phasiswa lwa tshiofisi u vha mulayo nga Muphuresidennde Vho Cyril Ramaphosa mathomoni a uno ṅwaha, hei pfanelo zwazwino yo tsireledzwa lwa tshiofisi.
Minisṱa wa zwa Vhashumi Vho Mildred Oliphant vho ri muholo wa fhasisa a u nga imeli miholo ya fhasisa ine yo no tendelanwa khayo, nga kha then delano guṱe dza nyambedzano.
“Muholo wa fhasisa u ḓo vhuedza, zwihulu havha vhane vha kha ḓi holaho tshelede ine ya vha fhasi ha yo dzingi nywaho ya R20 nga awara, hune sekithara ine ya ḓo vhuelwa zwihulu ine ya vha ya nḓowe tshumo ya u ṋetshedza tshume lo hune wa wana vhathu vha tshi khou hola nga masheleni a dzindivhuwo fhedzi,” vho ralo.
Pfanelo dzavho fhasi ha Mulayo wa Muholo wa Fhasisa wa Lushaka • Nga fhasi ha Mulayo wa Mu holo wa Fhasisa wa Lushaka, vhashumi kha sekithara nnzhi vha tea u badelwa tshelede i si fhasi ha R20 nga awara.
Hezwi a zwi kateli vhashumi vha bulasini, vhane vha tea u badelwa u thoma kha R18 nga awara, vhashumi vha nḓuni (R15 nga awara) na vhashumi vha EPWP (R11 nga awara).
Vha tea u badelwavho muholo wa fhasisa kha awara iṅwe na iṅwe ine vha i shuma nga ḓuvha. Arali vha shuma awara dzine dza vha fhasi ha nṋa nga ḓuvha, vha tea u badelwa awara nṋa dzo fhelela.
Vha tea u vha vha khou hola vhugai nga ṅwedzi ?• Arali vha tshi hola R20 nga awara nahone vha tshi shuma awara dza malo nga ḓuvha lwa maḓuvha maṱanu nga vhege, vha tea u badelwa R800 nga vhege. Nga ṅwedzi, mutholi wavho u tea u vha holela R3 466.40.
Arali vha tshi hola R20 nga ḓuvha nahone vha tshi shuma awara dza ṱahe nga ḓuvha lwa maḓuvha maṱanu kha vhege, vha tea u bade-lwa R900 nga vhege. Vha tea u badelwa  R3 899.70 nga ṅwedzi.
Arali vha mushumi wa bulasini ane a hola  R18 nga awara a tshi khou shuma awara dza  40 nga vhege, vha tea u badelwa  R3 119.76 nga ṅwedzi. Arali vha tshi shuma awara dza 45 nga vhege, vha tea u badelwa R 3509.73.
Arali vha mushumi wa ṋduni vha tshi hola R15 nga awara nahone vha tshi khou shuma awara dza 40 nga vhege, vha tea u hola R2 599.80 nga ṅwedzi. Lwa awara dza 45 , vha tea u hola R2 922.75.
Vha ita mini arali vha tshi khou holelwa muholo u re fhasi ha muholo wa fhasisa? Mbilaelo dzi nga itwa kha Ofisi dza Muhasho wa zwa Vhashumi dza tsini, kana dzi rumelwe kha  Khomishini ya Vhukonanyi, Vhupfumedzani na Vhu lamukanyi (CCMA). CCMA yo vula ṱhingo mbili u itela zwivhudziswa:  011 377 6627  na 011 377 6625.
Muholo wa fhasisa, gundo ḽa vhashumiMUh OLO w A fhASISA  wa lushaka WE WA VHA WO LINDELWA LWA TSHIFHINGA TSHILAPFU u khou ita phambano nahone u khou ita tshanduko mbuya kha matshilo a vhathu.
Vho Siya MitiMuholo wa Fhasisa wa Lushaka wa R20 nga awara kana  R3 500 nga ṅwedzi,we wa thoma u shuma nga ḽa 1 Pha-ndo,u ḓo tsireledza vhashumi kha u shumiselwa mahala.  Wo ḓivhadzwa nga Muphu residennde Vho Ramaphosa nga Lara 2018. Muholo wa Fhasisa wo ṱanganedzwa zwavhuḓi nga Dzangano ḽa Mbumbano ya Vhashumi ḽa Afrika Tshipe-mbe sa ḽiga ḽa u thoma u ya kha vhashumi vha anganyelwaho 6.4 miḽioni ya vhashumi vha mavhengeleni, vhalindi vha tsireledzo na vha tshumelo ya u kunakisa.
Musi aya mafhungo a avhuḓi kha vhunzhi ha vhashumi, mulindi wa tsireledzo wa East London Vho Zolile Binta vho amba uri vho tou thoma vha gwalaba uri vha kone u khwa ṱhisedzelwa uri vha ḓo wana muholo wa R20 nga awara.
“Ri khou ya u u wana [muholo wa fhasisa] uno ṅwedzi lwa u tou thoma. U bva nga 2010 u swika Phando uno ṅwaha ro vha ri khou wana R11 nga awara. Ri shuma kha nyimele i si ya vhuḓi nahone ri khou ṱoḓa i no fhira R20 nga awara.
“Ndi na vhana vha sumbe, muṱukusa u na miṅwaha ya 17. Vhana vhashu a vha koni u wana mishumo nahone mufumakadzi wanga ha shumi. Na muholo wa fhasisa a wo ngo lingana. Naho zwo ralo, u ḓo ita phambano ngauri u thomani ro vha ri tshi wana vhukati ha R1 500 na  R2 000,” vho ralo Vho Binta.
Muṅwe mulindi wa tsireledzo Vho Nombeko Zenani vho ri muholo wa fhasisa u ḓo ita phambano khulu kha vhutshilo havho nahone u ḓo tsireledza vhashumi kha u shumela ḽi fhedzi.
Mudzudzanyi wapo wa Dem ocratic Transport Logistic Allied Workers Union, Vho Melumzi Ndongeni, vho ri  naho muholo wa fhasisa u tshi ḓo ita phamba no kha matshilo a vhunzhi ha vhashumi, vhaṅwe vhatholi vha khou wana nḓila ya u  fhurela nga u fhungudza tshivhalo tsha dziawara dzine vha dzi shuma nga shifiti.
“U ḓo ita phambano, fhedzi hu na maṅwe mafhungo ane a kha ḓi tea u dzudzanywa. Ee!, muholo wa fhasisa wo sainwa u vha mulayo, fhedzi ndi kha-mphani dzi si gathi dzine dza khou tevhedzela. Vhaṅwe vho ramabindu vhe vha vha vha tshi khou badela R25 nga awara sa tsumbo, vho fhungudza mbadelo u ya kha R20 nga awara, vha tshi amba uri vha khou kokodza u vhavha. A huna zwine zwa nga itwa ngauri vha khou tevhedza mulayo,” vho ralo Vho Ndongeni.
Nga fhasi ha Muholo wa Fhasisa wa Lushaka,vhashumi vha sekithara nnzhi vha tea u badelwa tshelede i si fhasi ha R20 nga awara.