

==================================================================================================================

Page:3

Vuk’uzenzele YOUTH FOCUSDIKGANGKAKARETSOTsotlhe tse o tlhokang go di itse ka ga mogolo o o kwa tlase wa bosetšhabaDale HesMaAforika Borwa otlhe a a dirang a na le tshwanelo ya go gola megolo e e ba leka-neng gore ba kgone go tlho komela malapa a bona.  ‘Ka tokomane ya mogolo o o kwa tlase wa bosetšhaba e setse e fetisitswe semmuso monongwaga kwa tshimolo gong ke Moporesidente Cyril Ramaphosa go ka nna molao, tshwanelo eno go tloga motsi ng ono jaanong e sireletsegile semolao.
Tona ya Badiri, Mildred  Oliphant a re mogolo o o kwa tlase wa bosetšhaba ga o tsene mo legatong la megolo e e kwa tlase e go setseng go du-melanwe ka yona magareng ga mekgatlho ya badiri.
“Mogolo o o kwa tlase wa bosetšhaba o tla unngwela bogolosegolo bao le jaanong ba santseng ba gola mogolo o o kwa tlase thata le oo o beilweng wa R20 ka ura. Lekala le le tla unngwelwang thata ke la botlhabakgobe, moo o fitlheleng	 bontsi	jwa	badiredi	ba bonang mogolo wa bona go tswa mo mading a dithipi,” o tlhalositse jalo.
Ditshwanelo tsa gago ka Molao wa Mogolo o o kwa Tlase wa Bosetšhaba •	Ka mogolo o o kwa tlase wa bosetšhaba, badiredi ba makala a le mantsi ba tla tshwanelwa ke go duelwa mogolo o o seng ka fa tlase ga R20 ka ura.
•	Bano ga ba akaretse badire-di ba kwa dipolaseng, bao ba tshwanetseng go due-lwa bonnye jwa R18 ka ura, badiredi ba kwa magaeng (R15 ka ura) le badiredi ba Lenaanekatoloso la Diti-ro tsa Setšhaba (EPWP)  (R11 ka ura).
•	O tshwanetse go duelwa mogolo o o kwa tlase wa bosetšhaba mo ureng nngwe le nngwe e o e di-retseng.
Fa e le gore o dira sebaka sa diura di le ka fa tlase ga di le nne mo le tsatsing, o tshwanetse go due-lelwa madi a a lekaneng diura tse di tletseng di le nne.
O tshwanetse go gola bokae ka kgwedi?•	Fa o gola R20 ka ura mme kwa tirong o dira diura di le robedi ka letsatsi, ma tsatsi a le tlhano ka beke, o tshwanetse go duelelwa R800 ka beke. Mo kgwe ding, mothapi wa gago o tshwanetse go go duela  R3 466.40.
•	Fa o gola R20 ka ura mme kwa tirong o dira diura di le robongwe ka letsatsi, matsatsi a le tlhano ka beke, o tshwanetse go duelelwa R900 ka beke. Mo kgweding o tshwanetse go duelwa R3 899.70.
•	Fa o dira kwa dipolaseng mme o gola R18 ka ura mme kwa tirong o dira diura di le 40 ka beke, o tshwanetse go duelelwa R3 119.76 ka kgwedi. Fa e le gore o dira diura di le 45 ka beke, o tshwanetse go duelelwa R3 509.73 ka kgwedi.
•	Fa o dira kwa magaeng mme o gola R15 ka ura mme kwa tirong o dira diura di le 40 ka beke, o tshwanetse go duelelwa R2 599.80 ka kgwedi. Fa e le gore o dira diura di le 45 ka beke, o tshwanetse go duelelwa R2 922.75 ka kgwedi.
O ka dira eng fa o duelwa madi a a kwa tlase ga mogolo o o kwa tlase wa bosetšhaba?Dingongorego di ka tlhatlhelwa le kantoro ya Lefapha la Badiri, kgotsa go ka romelwa kwa go Lekgotla la Thuanyo, Tsereganyo le Katlholelo (CCMA). CCMA e rebotse dinomoro tsa mogala di le pedi go ka samagana le dingongora:  011 377 6627 le 011 377 6625.
v Mogolo o o kwa tlase wa bosetšhaba, phenyo ya badiriMOgOLO O O Kw A TLASE wa bosetšhaba o o saleng o letelwa sebaka se se leele o dira pharologano le go nna le phapang mo matshelong a batho.
Siya MitiMogolo o o kwa tlase wa bosetšhaba wa R20 ka ura kgotsa  R3 500 ka kgwedi, o o simolo tseng go dira ka la bo 1 Ferikgong monongwaga, o tla sire letsa badiredi ba ba leng mo tlalelong bao go leng bonolo gore ba ka jewa ntshu.  Fa e sale o diriwa molao ke Mopresidente Ramaphosa ka Ngwanaitseele 2018, mogolo o o kwa tlase wa bosetšhaba o amogetswe ka diatla tsoopedi ke Mokgatlho wa Badiri wa Aforika Borwa (Co-satu) jaaka kgato ya ntlhantlha ya go leba kwa megolong e batho ba ka kgonang go iphidisa ka yona mo badireding ba le 6.4 milione mo makaleng a ditirelo tsa badiri ba kwa mabentleleng, ba phemelo le ba ditirelo tsa go phepafatsa.
Le fa dikgang tseno e le molodi mo ditsebeng tsa badiredi ba le bantsi, modiredi wa setlamo sa phemelo sa kwa East London, Zo-lile Binta, are ba ne ba gapeletsega go tsena mo mogwantong gore ba tlhomamisetswe gore ba tla du-elelwa R20 ka ura mo megolong ya bona.
“Re tla o neelwa [mogolo o o kwa tlase wa bosetšhaba] lekgetlho la ntlha mo kgweding eno. Go tloga ka 2010 go fitlha ka Ferikgong monongwaga, re ne re duelelwa R11 ka ura. Re direla intaseteri e e kotsi tota mme R20 boammaruri ga se sepe.
“Ke na le bana ba le supa, yo monnye o na le dingwaga di le 17. Bana ba rona ga ba kgone go bona ditiro mme mosadi wa me ke mmalapa. Le ona mogolo o o kwa tlase wa bosetšhaba o santse o le monnye. Le fa go le jalo, o tla thiba phatlha go nne mo malobeng re ne re gola mogolo o o leng mo magareng ga R1 500 le R2 000,” ga rialo Binta.
Yo mongwe wa badiredi ba phemelo, Nombeko Zenani, o tlhalositse gore mogolo o o kwa tlase wa bosetšhaba o tla dira pharologano e kgolo mo botshe long jwa gagwe le go sireletsa badiredi kgatlhanong le go jewa ntshu. Morulaganyi wa selegae wa Mokgatlho wa Temokerasi o o Golaganeng le Badiri ba Lephata la Dipalangwa le Bothotadithoto, Melumzi Ndongeni, a re le fa mogolo o o kwa tlase wa bosetšhaba o tla dira pharalogano mo matshe-long a badiredi ba le bantsi, batha-pi bangwe ba setse ba simolotse go batlana le diphatlha tse ba ka di dirisang go efoga bokete jwa ona ka go fokotsa diura tseo badiri ba neng	ba	di	dira	mo	šifiting.
“E tla nna le mosola, fela go santse go na le dilo di le dintsi-nyana tse di tshwanetseng go tlhaamalala.
Ee go jalo, mogolo o o kwa tlase wa bosetšhaba o setse o dirilwe molao, fela ke ditlamo di se kae fela tse di o obamelang. Go naya motlhala, dikgwebo tse dingwe tse di ntseng di duela mogolo o o fetang R25 ka ura di o fokoditse go nna R20 ka ura, mme di itshwa relela ka gore di ntse di rwele boima. Ga go dikgato dipe tse di ka tsewang kgatlhanong le tsona gonne ka molao di tla bonwa di obamela molao ona,” ga rialo Ndongeni.
v  Ka mogolo o o kwa tlase wa bosetšhaba, badiredi ba makala a le mantsi ba tla tshwanelwa ke go duelwa mogolo o o seng ka fa tlase ga R20 ka ura.

 7Mopitlwe 2019 Kgatiso 2