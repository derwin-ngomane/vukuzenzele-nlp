

==================================================================================================================

Page:2

Vuk’uzenzele generalDikgwetlho tsa go nna le bolwetse jwa tobekano ya maikutloAllison CooperLe fa go na le mefuta e e farologaneng ya malwe tswe a tobekano ya maikutlo, jo bo tlwaelegileng, jo mo malobeng bo neng bo itsiwe jaaka kgatelelo ya ma ikutlo mo tlhaloganyong, ke bolwetse jwa tlhaloganyo jo bo tlholang phuduego e kgolo ya maikutlo go tloga mo go a a gotetseng (maikutlo a boitumelo jo bo seng kana ka sepe) go ya go a a phutlhameng (maikutlo a a tlhonameng), mme go nne le dinako dingwe tse o bontshang maikutlo a a tlwaelegileng.Ngaka Eddie Pak, ngaka ya boitekanelo jwa tlhaloganya yo a dirang kwa sepetlele sa boiteka nelo jwa tlhaloganya sa Sterk fontein kwa Krugersdorp mo Lefapheng la Boitekanelo kwa Gauteng, o tlhalositse gore go tlwaelegile thata gore batho ba nne le maikutlo a a farologaneng le go ikutlwa ba itumetse kgotsa ba hutsafetse, ka fa go diragala dilo di le dintsi mo matshelong a bone.
“Bolwetse jwa tobekano ya maikutlo bona, ke fa mongwe a itemogela diphetogo tse kgolo mo maikutlong, mme go se na lebaka la seo. Diphetogo tseno di itlela fela, di tsaya lobaka mme di sitisa tsamaiso ya letsatsi.” a bua jalo.
Matshwao a bolwetse jwa tobekano ya maikutloGo ya ka kaedi ya bolwetse jwa tobekano ya maikutlo e e kwadi lweng ke Setlhopha sa Aforika Borwa sa Malwetse a Khutsafalo le Tlhobaelo (SADAG), ma tshwao a fa motho a le mo ma ikutlong a boitumelo jo bo seng kana ka sepe a akaretsa:
•	Go ikutlwa a itumetse mo go maswe mme go se sepe se se ka fetolang boitumelo jwa gagwe; 
•	Go nna le phisegelo ya dilo tse dintle e e feteletseng•	Go retelelwa ke go tsaya di tshwetso tse di siameng e leng se se ka bayang balwetse mo kotsing ya tirisobotlhaswa ya diritibatsi le go nna botlha swa.
•	Ba ka nna matlhagatlhaga go feta tekano mo ebileng ba ka nnang matsatsi a mantsi ba sekamang go le gonnye kgotsa ba sa bo bone le e seng boroko; 
•	Ba fetofetola kgang ya bona fa ba bua le batho ba bangwe mme gape ba buela ka bonako le kwa godimo; •	Batho ba bangwe ga ba kgone go ba tlhaloganya ka ntlha ya gore dipuo le dikakanyo tsa bona di tsamaya di tlhakatlha kana le go se itlhaloganye; •	Ba ka galefa go sena lebaka kgotsa fa mongwe a ka tlhagi sa gore maano a bona ga a utlwagale.
“Fa tiragalo ya go itumela mo go maswe e sa phekolwe ka nako, e ka tlhola botsenwa mme motho yoo a ka simolola go bona dilo tse di seng teng. Ba ka simolola go go dumela mo dilong tse di seng teng mme ba nna ba bogale le go galefela batho ba bangwe.
Ditirigalo tsa go itumela mo go maswe di bonolo go di bona mo go ba bangwe ka gonne ba dira dilo tse di sa tlwaelegang,” ga rialo Ngaka Pak.
Ditiragalo tse di latelwe ke tsa maikutlo a a tlhonameng ka matshwao a a tshwanang le a malwetse a khutsafalo kgotsa a kgatelelo e kgolo ya maikutlo a a akaretsang maikutlo a a latelang:
•	Go tlhonama•	Go ipona molato kgotsa go felelwa ke tshepo•	Go se batle go tswa mo diko-bong kgotsa go batla go roba la fela ba sa tlelwe ke boroko •	Go se nne le matla le go iku tlwa o le bokowa e bile o lapile•	Go se nne le keletso ya dijo; go se nne le kgatlhegelo ya go dira sepe le go ikutlwa o sena mosola.
Tiragalo ya go hutsafala e ka tlhola botsenwa mme motho yoo a ka simolola go bona dilo tse di seng teng. Fa bolwetse jono bo setse bo ba gateletse thata, ba batla go ikentsha kotsi mme ba feletsa ba nna le megopolo ya go ipolaya,” ga rialo Ngaka Pak.
Dikgang tse di monate ke gore thuso e teng. “Fa motho go bonwe ka tshwanelo gore o na le bolwetse jono, a nwa melemo e e tshwanetseng mme a tlhoko metse kalafo ya gagwe a ka tshe la botshelo jo bo feleletseng’’ ga rialo Ngaka Pak. 

BOITEKANELOFa e le gore o nagana gore wena kgotsa mongwe yo o mo ratang o tshwerwe ke bolwetse jwa tobekano ya maikutlo, etela tleliniki ya bolwetse jwa tlhaloganyo, sepetlele kgotsa ngaka ka bonako.
Bolwetse jwa tobekano ya maikutlo: O ka thusa jang?Matshwao a go ipolayaGo botlhokwa thata go ela tlhoko matshwao a go ipolaya le go tsaya tsia matshosetsi otlhe a go ipolaya a motho a a dirang.
Fa motho a “fedisa” merero ya gagwe, a tlhola a bua ka go ipolaya, a tlhola a bua ka dikgato tsa go tsweletsa seno kgotsa a bontsha maikutlo a matona a tlhoafalo, itse gore ke nako ya go tsena fa gare merero eno le go kopa thuso kwa ngakeng ya gagwe kgotsa kwa ditokololong tsa lelapa la gagwe kgotsa kwa ditsaleng tsa gagwe.
Batla thusoFa wena kgotsa mongwe yo o mo itseng a tlhoka thuso, etela bookelo jwa tlhaloganyo jo bo gaufi, tleliniki, sepetlele kgotsa ngaka.
Gape o ka letsetsa mogala wa go kopa thuso o o dirang bosigo le motshegare wa Cipla mo go 0800 456 789, mogala wa go kopa thuso wa SADAG mo go 011 234 4837, Mogala wa Matlhotlhapelo a go Ipolaya mo go 0800 567 567 kgotsa Mogala o o dirang bosigo le motshegare wa Tsibogelo ya Matsapa a Malwetse a Tlhaloganyo mo go 0861 435 787.4
Mopitlwe 2019 Kgatiso 2Allison CooperFa mongwe yo o mo ratang o lemoga gore o na le bolwetse jwa tobekano ya maikutlo go na le dilo di le dintsi tse o ka di dirang go mo thusa le go mo tshegetsa.
Sa ntlha, ithute sengwe le sengwe se o tshwanetseng go se itse ka ga bolwetse jwa tobekano ya maikutlo jo wena kgotsa yo mongwe wa bao o ba ratang a ka tswang go fitlhetswe gore o na le bona. Batlisisa gore ke eng se se tlholang bolwetse joo, matshwao a jona le kalafo ya jona mme fa go kgonagala o ka nne gape wa botsolotsa le mo ngakeng e molwetse a leng mo diatleng tsa gagwe.  O tshwanetse go ithuta gape le ka matshwao a ma ikutlo a boitumelo jo bo seng kana ka sepe le a maikutlo a a tlhonameng gore o kgone go itse gore motho yo a nang le bolwetse jono a ka dira eng.
Go ya ka kaedi ya bolwetse jwa tobekano ya maikutlo e e kwadilweng ke Setlhopha sa Aforika Borwa sa Malwetse a Khutsafalo le Tlhobaelo (SADAG) ke kakanyo entle go loga loano mmogo le motho yo a nang le bolwetse jono, fa motho yoo a santse a itharabologetswe, gore o tshwanetse go dira eng fa o bona gore o simolola go bontsha matshwao a bolwe tse jwa tobekano ya maiku tlo. Sekao, le ka buisana le go dumelana ka dikgato tse di tla tsewang go babalela dilo tsa botlhokwa tse di jaaka go mo amoga dikarata tsa go adima madi, dithata tsa go ka dirisa banka le go mo amoga dinotlolo tsa sejanaga.
Rotloetsa molwetse go nwa melemo, go ya go bona ngaka le go kgaotsa go nwa bojalwa le go dirisa diritiba tsi ka ntlha ya gore di ka tso sa matshwao a bolwetse jwa tobekano ya maikutlo kgo-tsa tsa bo gakatsa,” ga rialo Ngaka Eddie Pak, ngaka ya malwetse a tlhaloganyo kwa sepetleleng sa kwa Sterkfo ntein kwa Krugersdorp mo Lefapheng la Boitekanelo kwa Gauteng.
Fa molwetse a kile a nwa melemo e e rileeng nako e telele, mme go sena tharabologelo e le kalo mo matshwaong a gagwe kgo-tsa melemo e a e nwang e na le ditlamorago tse di sa siamang, laela molwetse go botsa ngaka ya gagwe ka kgonagalo ya gore a neelwe melemo e mengwe kgotsa a batle thuso gongwe go utlwa gore bareng.
Gang fa ba sena go fola, ba tshole fela jaaka o tshola batho ba bangwe, mme o nne o ba etse tlhoko go bona fa go na le matshwao ape a a supogang.  v