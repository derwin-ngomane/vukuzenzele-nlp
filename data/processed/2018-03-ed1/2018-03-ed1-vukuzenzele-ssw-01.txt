

==================================================================================================================

Page:2

Kubhalisela kuvota kutakwentiwa ngeNdlovulenkhulu 2018

IKhOmIShINI LEtImELE YELUKhEtfO (i-IEC) icinisekisa kutsi bantfu labanyenti kakhulu baseNingizimu Afrika bayabhalisa kute bavote elukhetfweni lwemnyaka we-2019.

More Matshediso

I-IEC imemetele imphela sontfo yekucala yeku bhalisela kuvota kwe mnyaka we-2019 futsi ice la labo labafanelekile eveni lonkhe kutsi bavakashele titeshi tabo tekuvota bayo buyeketa imininingwane yabo eluhlwini lwekuvota noma babhalisele kuvota.
Umphatsi Lomkhulu Wekuvotisa walekhomishini Sy Mamabolo utsite tonkhe titeshi tekuvotisa leti-22 612 titawuvulwa kumphelaso ntfo yamhla ti-10 kuya mhla ti-11 Indlovu 2018, kusuka nge nsimbi ye-8 ekuseni kuyo shaya insimbi ye-5 entsa mbama kute kube lula futsi kuhambisane netidzingo tebavoti tekubuyeketa imini ningwane yabo noma teku bhalisa. Uma ngabe utfutsele endzaweni lensha kusukela wagcina kubhalisela kuvota, kufuneka uphindze ubhalise esigodzini sakho sekuvota lesisha.
Takhamuti taseNingizimu Afrika letineminyaka leli-16 nangetulu futsi letina matisi losemtsetfweni noma simathikhadi tingabhalisela kuvota. Uma ungakabhalisi, angeke uvunyelwe kuvota ngemnyaka we-2019.
Bavoti lababhalisile, imininingwane yabo yelikhe li ingekho kuluhlu lweku vota, banganiketa lwatiso loludzingekako esiteshini sabo sekuvota ngalesikhatsi sekubhalisa.
“Sifuna bavoti bete basebentise lelitfuba,” kwasho Mamabolo.
“Ikhomishini Yelukhetfo nanyalo ayinawo emakheli ebavoti laba-2.8 yetigidzi. Sinalamanye emakheli la-3.5 yetigidzi latsatfwa ‘nje ngalangakapheleli’. Loluhlobo lwemakheli ludzinga kucutju ngulwa nekucinisekiswa  kutsi ingabe kukhona yini leminye imininingwane le khona”, kwangeta Mamabolo. Ikhomishini itfole ema kheli ngekusebentisa tindlela letehlukene, letifaka kubuye ketwa kwemarekhodi, ema fayela kanye nema-akhayivu kubuka nekubhala emakheli laniketwe bavoti kuleminyaka le-20 leyengcile; kugco gcwe emakheli kulolukhetfo lwabomasipala lwemnyaka we-2016; nekungena umuti ngemuti ngembi kwetimphe lasontfo tekubhalisela ku votela lukhetfo lwekuvala tikhewu. Uma kudzingeka, bavoti labatfolwa babhalise etigodzini tekuvota letingakafaneli, basuswa, njengoba kubekiwe kuSigaba 12 (1)(d) Semtsetfo Welukhetfo.
“Sitfole futsi sasebentisa, lapho kunekwenteka kho-na, idatha yemakheli lebuya kuleminye imitfombo yembu so lefana neTelubalobalo taseNingizimu Afrika, I-Eje nsi Yekuvikeleka Kwete nhlalo YaseNingizimu Afrika, I-Telkom, TemaPosi aseNi ngizimu Afrika kanye naku Litiko Lasekhaya”, kwasho Mamabolo.

Bhalisa kungakafiki  Indlovulenkhulu 2018  NgeMphala 2017 Ikhomishini Yelukhetfo yasungula iwebhusayithi (www.elections.org.za) kute bavoti lababhalisile labakhona kufinyelela ku-inthanethi babuyekete noma banikete emakheli abo.Bavoti bangabuye bashayele Sikhungo Sekuchumana (0800 11 8000), kusukela ngeMsombuluko kuya kuLesihlanu ngetikhatsi temsebenti, bacele lusito lolumayelana nalapho kunetiteshi tekuvota khona nekubuta leminye imibuto.
Bavoti lababhalisile bangabuye batfumele  inombolo yamatisi nge-SMS ku: 32810 kute batfole i-SMS lenelikheli lesiteshi sabo sekuvota (i-SMS ibita R1).Yini lekufanele ute nako Uma uya esiteshini sakho sekuvota phatsa matisi wakho lonebhakhodi, simathikhadi lesingumatisi noma sitifiketi samatisi sesikhashana. Utawusitwa kugcwalisa lifomu lekubhalisa lelitawudzinga imininingwane yelikheli lendzawo lohlala kuyo. Loku kutawenta ikhomishini ikhone kukufaka esigodzini sekuvota lesifanele. Sicinisekiso selikheli lohlala kulo ASIDZINGEKI.Mamabolo ucela bonkhe bantfu, emacembu etepolitiki, tinhlangano temmango, tinhlangano letingekho phansi kwahulumende, tishoshovi, betindzaba, baholi bendzabuko kanye netinhlangano tenkholo kutsi bacinisekise kutsi imphelasontfo yekubhalisela kuvota iba yimphumelelo.


==================================================================================================================

Page:3

Londvolota bobhejane bakitsi

Imitamo yeNingi zimu Afrika yekucedza kuphela kwabobhejane ngeminyaka ye-1960, kodvwa loluhlobo lwetilwane nanyalo lusasebungotini, kusele kuphela laba-20 000.

More Matshediso

Indvuna Yetemvelo,  Edna Molewa, utfule umbiko walokuchubekako wekucala wemnya ka we-2018 lomayelana ne ndlelamasu yahulumende yekubambisana ekulweni nekutingelwa kwabobhejane.
Lombiko, lobuye ufake ikota yekugcina yemnyaka we-2017, ukhomba imphumelelo kulinani lekubopha, kuphenya kanye nekugwe tjwa kwalabo labatingela ngalokungekho emtsetfweni nalabashushumbisa bo bhejane kanye nekuncipha lokuncane kwabobhejane labatingelwe ngalokungekho emtsetfweni eveni lonkhe ngemnyaka we-2017 (1028), uma kucatsaniswa nemnyaka we-2016 (1054).  Ngemnyaka we-2017  kubanjwe emahlandla lasiphohlongo bashushumbi -si betimphondvo tabhejane esikhumuleweni setindiza Semave Ngemave i-OR Ta-mbo, kwaboshwa basolwa labatingela ngalokungekho emtsetfweni bobhejane laba-502, basolwa labatsengisa bobhejane laba-16, lokwenta lenombolo ifike ku-518, le khomba kuncipha kusuka ku-608 ngemnyaka we-2016.
“Lokudzabukisako ku tsi, kuboshwe tisebenti tetfu leti-21 tiboshelwa emacala lahambisana nekutingelwa lokungekho emtsetfweni kwabobhejane ngemnyaka we-2017”, kwasho Indvuna Molewa.
Kucedza kutingela lokungekho emtsetfweni Hulumende nebalingani bakhe basungule tindlela letehlukahlukene tekucedza kutingelwa lokungakavumeleki kwabobhejane, letifaka tinhlelo tekugadza nekuntji ngela emapaki avelonkhe kanye nekusebentisa ithe khnoloji yekugucula simo.
Emkhatsini kwaBimbi dvwane neNgongoni 2017, kwatingelwa ngalukunge kho emtsetfweni bobhejane laba-504 eKruger National Park (e-KNP), lokwehle nge maphesenti langema-24  kunalangema-662 ngemnyaka we-2016.
“Ngenca yemiphumela  yetindlelamasu tetfu tekulwa nekutingela lokungekho e mtsetfweni eKNP sibona kwehla kwelinani letintfo letimayelana nekutingela lokungekho emtsetfweni kulepaki, lelikhomba kutsi beliku-2662 ngemnyaka we-2017 uma licatsaniswa ne-2883 ngemnyaka we-2016. Loku kusho kuncipha nge maphesenti la-7.6,” kwa cinisekisa Indvuna Yelitiko.
Kodvwa-ke, likhulile linani labobhejane labatingelwe ngalokungekho emtsetfweni KwaZulu-Natal, eNyakatfo Kapa, eMpumalanga, eFree State kanye Nasenyakatfo Nshonalanga.
Umtselela kutemnotfoKutingelwa lokungekho emtsetfweni kwabobhejane nekushushunjiswa kweti lwane tasendle kunemtse lela lomubi ekutfutfukiseni umnotfo welive nematfuba emisebenti, lokufaka kutfu tfukisa umnotfo wetint fo letehlukahlukene lofaka ekhatsi umkhakha wetekuvakasha.
“Kulahleka kwalinye lice mbu letilwane letiluphawu lweNingizimu Afrika lelu fana nabhejane, lolungilo lunye lwe-‘Big Five’ kungaba nemtselela lomubi kulinani letivakashi letivakasha eNi ngizimu Afrika. Tivakashi letiningi tivakasha eNingi zimu Afrika kutewubona i-Big Five, lekungubhejane, libhubesi, inyatsi, ingwe kanye nendlovu,” kwasho Litiko Letemvelo kusitatimende salo. Kutingela lokungekho  emtsetfweni kwabobhejane kutsatfwa njengentfo lene bungoti kutekuvikeleka  kwelive, lokungaba nemtse lela kulinani letivakashi le tivakashela lelive, ngaloko hulumende umemetele kutsi kulicala lelicaliswa embili.
Imisebenti lengekho emtse tfweni lehlobene nekutinge lwa kwabobhejane nekushu shunjiswa kwetimphondvo tabo iphumelelisa linani lelincane kumacembu ebuge bengu.
“Loluchungechunge lwe bugebengu lutfola litfu ba ngenca yekubalukhuni kwaloluhlobo lwemacala. Lesikhatsi emacembu ebugebengu atfola tinzuzo, kuphatamiseka likhono lahulumende lekuciniseki sa kutfutfuka kwemnotfo netenhlalo ngenca yekuhle leka kwemacembu ebugebe ngu nemisebenti yawo le gcile kakhulu kumimango yelive lonkhe,” kwacinise kisa litiko. 