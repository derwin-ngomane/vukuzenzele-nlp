

==================================================================================================================

Page:2

Vhuḓiṅwalisi ha vhakhethi hu thoma nga Ṱhafamuhwe 2018

KhOmIShINI YA Khetho yo Ḓiimisaho (IEC) i khou vhona uri vhathu vhanzhi vha  Afrika Tshipembe vho ḓiṅwalisela u khetha kha khetho dza 2019.

Vho More Matshediso

IEC ya Afurika Tshipe-mbe yo ḓivhadza mafhelo a vhege a vhuḓiṅwalisi ha vhakhethi ha khetho dza 2019 ha u thoma, ya humbela vha khethi vho tendelwaho u mona na shango u dalela tshiṱi-tshi tshavho tsha u khethela hu nga vha u khwinisa zwidodombedzwa zwavho kha mutevhe wa vhakhethi kana u ḓiṅwalisela u khetha.
Muofisiri Muhulwane wa Khomishini ya Khetho Vho Sy Mamabolo vho amba uri zwiṱi-tshi zwoṱhe zwa 22 612 zwi ḓo vula mafheloni a vhege ya ḽa 10 na 11 Ṱhafamuhwe 2018, u bva nga 8 ya matsheloni u swika 5 nga mathabama, u itela u le-ludzela vhakhethi musi vha tshi khwinisa zwidodombedzwa zwavho zwa vhuḓiṅwalisi kana u ḓiṅwalisa. Arali vho pfulutshe-la fhethu huswa u bva tshe vha guma u ḓiṅwalisela u khetha, vha tea u ḓiṅwalisa hafhu kha tshiṱiriki tshiswa tsha u khethela.
Vhadzulapo vha Afurika Tshipembe vha miṅwaha ya 16 na u fhira nahone vha na khadi kana ḽiṅwalo ḽa vhuṋe ḽa tshiofisi vha nga ḓiṅwalisela u khetha. Arali vha saathu ḓiṅwalisa,  a vha nga tendelwi u khetha nga 2019.
Vhakhethi vho ḓiṅwalisaho, vhane zwidodombedzwa zwa ḓiresi zwavho zwa si vhe kha mutevhe wa vhakhethi, vha nga ṋetshedza zwithu zwoṱhe zwi no khou ṱoḓea kha tshiṱitshi tsha vhukhethelo tshavho nga tshifhinga tsha u ḓiṅwalisa.
Vho Mamabolo vho amba uri: “ri khou ṱoḓa vhakhethi vha tshi ḓivhonadza vha shumise tshikh-ala itshi.” Vho dadzisa nga uri: “IEC u swika zwino a i athu vha na ḓire-si dza vhakhethi vha henefha kha 2.8 miḽioni. Ri na dziṅwe ḓiresi dza 3.5 miḽioni dzine dza dzhi wa sa ‘dzi songo khunyelelaho’ kana dzo angaredzaho zwoṱhe’. Khethekanyo heyi i ṱoḓa u ṱhaṱhuvhiwa hafhu u khwa ṱhisedza arali hu na zwiṅwe zwidodombedzwa zwi re hone.” Khomishini yo wana ḓiresi nga u shumisa vhurangeli ho fhambanaho, zwi tshi katela u sedzulusa hafhu dzirekhodo, dzifaela na dziakhaivi u ṱola na u dzhia ḓiresi dzo ṋetshedzwaho nga vhakhethi kha miṅwaha ya 20 yo fhiraho; u kuvhanganya ḓiresi nga tshifhinga tsha khetho dza masipala dza 2016; na u ita mushumo wa u shumela nnḓa phanḓa ha mafhelo a vhege dza u ḓiṅwalisa kha zwa khethokati.
Ho teaho, vhakhethi vho wanalaho vho ḓiṅwalisa kha zwiṱiriki zwa vhukhethelo zwo khakhea-ho vho pfuluswa, sa zwe zwa ṋetshedzwa nga Khethekanyo 12 (1)(d) ya Mulayo wa Khetho.Vho amba uri: “ro ṱanganedza na u shumisa, ho teaho, datha dza ḓiresi dzi bvaho kha zwiṅwe zwiko zwa muvhuso zwi ngaho sa Tshumelo ya Tshitatistiki ya Afrika Tshipembe, Zhendedzi ḽa Tsireledzo ya Matshilisano Afri-ka Tshipembe, Telkom, Ofisi ya Poswo ya Afrika Tshipembe na Muhasho wa zwa Muno.
”

Kha vha ḓiṅwalise hu saathu swika Ṱhafamuhwe 2018 Nga Tshimedzi 2017 Khomishini ya Khetho yo rwela ṱari webusaithi ya (www.elections.
org.za) ya vhakhethi vho ḓiṅwalisaho vhane vha swikela inthanethe u sedzulusa na/kana u ṋetshedza ḓiresi dzavho.
Vhakhethi vha nga founela Senthara ya Vhukwamani kha (0800 11 8000), u bva nga Musumbuluwo u swika Ḽavhuṱanu nga tshifhinga tsha awara dza ofisi, u thuswa malugana na fhethu ha tshiṱitshi tsha vhukhethelo tshavho na mbudziso dziṅwe na dziṅwe.
Vhakhethi vho ḓinwalisaho vha nga rumela (SMS) nomboro dza vhuṋe kha 32810 u itela u ṱanganedza SMS i re na ḓiresi ya tshiṱitshi tsha vhukhethelo tshavho (SMS i ḓura (R1).Vha ḓa na mini Musi vha tshi dalela tshiṱitshi tsha vhukhethelo tshavho vha ḓa na ḽiṅwalo ḽa vhuṋe, khadi ya vhuṋe ya smart kana ṱhanziela ya ḽiṅwalo ḽa vhuṋe ya tshifhinganyana.
Vha ḓo thuswa u ḓadza fomo ya u ḓiṅwalisa ine ya dodombedza ḓiresi yavho ya vhudzulo.
Hezwi zwi ḓo konisa khomishini u vha vhea kha tshiṱiriki tsha vhukhethelo tsho teaho.
Ṱhanziela ya vhudzulo A I ṱoḓei.
Vho Mamabolo vho ita khuwelelo kha muthu nga muthu, mahoro a zwa poḽoiki, madzangano a vhadzulapo, madzangano a si a muvhuso, vhagwalabi, nyanḓadzamafhungo, vharangaphanḓa vha zwa sialala na madzangano o sedzaho kha zwa lutendo u vhona u bvelaphanḓa ha mafhelo a vhege a u ḓiṅwalisa.

==================================================================================================================

Page:3

Tshidzani tshugulu dzashu

Vhuḓidini ha Afrika Tshipembe ho vhuisa tshiimo tsha tshugulu u bva kha tshiimo tsha u fheliswa nga vho 1960, naho zwo ralo lushaka ulu lwo ḓidzula lu kha tshiimo tshi shushaho ngauri tshivhalo tshalwo tshi kha 20 000 fhedzi.

Vho More Matshediso

minisṱa wa Zwa Mupo, Vho Edna Molewa, vho bvisa muvhigo wa mvelaphanḓa wa 2018 wa u thoma wa mai-tele a ndaulo yo ṱanganywaho ya muvhuso ya u fhelisa u tswiwa ha tshugulu.
Muvhigo uyo, une wa katelavho na kotara ya u fhe dzisa ya 2017, u sumbedza mvelaphanḓa kha tshivhalo tsha u farwa, ṱhoḓisiso na u vhonwa mulandu ha vhatswi na vharengisi vha siho mula yoni vha tshugulu na u fhu-ngudzea zwituku kha tshivhalo tsha tshigulu dzi no khou tswi-wa u mona na shango nga 2017 (1028), zwi tshi vhambedzwa na zwa 2016 (1054).
Nga 2017 ho vha na u dzhia nga khani maṋanga a tshugulu a malo ngei Vhukavhamabupo a Dzitshaka ha OR Tambo, ha farwa vhatswi vha tshugulu vha humbulelwaho vha 502 na vharengisi vha siho mulayoni vha humbulelwaho vha 16, zwa swikisa tshivhalo kha 518, u fhungudzea hazwo u bva kha 680 nga 2016.
Minisṱa Vho Molewa vho ri: “zwi vhaisaho, vhaofisiri vha 21 vha bvaho kha vhashumi vhashu vho farelwa zwiito zwi elanaho na vhutswaphukha nga 2017.”U fhelisa vhutswaphukha Muvhuso na vhashumisani nawo wo vhea maga o fha mbanaho a u fhelisa u tswiwa ha tshugulu, zwi tshi katela mbekanyamushumo dza u ṱola kha vhugalaphukha ha lushaka na u shumisa thekhinoḽodzhi ya maitele a u shandukisa zwithu.
Vhukati ha Phando na Nyendavhusiku nga 2017, tshugulu dza 504 dzo tswiwa ngei Vhugalaphukha ha Lusha-ka ha Kruger (KNP), zwine zwa vha fhasi nga phesenthe dza 24 kha dza 662 nga 2016.
Minisiṱa vho khwaṱhisedza uri “nga kha maano ashu a lwisanaho na vhutswaphukha kha KNP ri khou vhona u fhungudzea kha tshivhalo tsha zwiito zwa vhatswaphukha vhugalaphukha, nga kha zwo rekhodiwaho zwa 2662 nga 2017 hu tshi vhambedzwa na 2883 ya 2016. Hezwi zwi sumbedza u fhungudzea ha phesenthedzhi ya phesenthe dza 7.6.
Zwo ralo, tshivhalo tsha tshugulu dzo tswiwaho ngei KwaZulu-Natal, Kapa Devhu-la, Mpumalanga, Free State na Devhula Vhukovhela tsho aluwa.
Mveledzo kha ikonomi Vhutswaphukha ha tshugulu na u endedza zwi siho mu-layoni zwipuka zwa ḓaka zwi kwama lu si lwavhuḓi mve-ledziso ya ikonomi ya shango na vhusika mishumo, zwi tshi katela mveledziso ya ikonomi ya bayodaivesithi ya shango ine ya ṱanganya sekithara ya vhuendelamashango.
Kha tshiṱatamennde Muhasho wa Zwa Mupo wo amba uri: “U xelelwa nga tshithihi tsha tshipuka tsha ḓaka tsho khe theaho tsha Afurika Tshipembe tshi ngaho tshugulu, ine ya vha iṅwe ya ‘Ṱhanu Khulwane’ zwi vha na u kwama lu si lwavhuḓi kha tshivhalo tsha vhae ndelamashango vha dalelaho Afrika Tshipembe. Vhaende-lamashango vhanzhi vha dalela Afrika Tshipembe vha tshi ḓa u vhona Ṱhanu Khulwane, dzine dza vha tshugulu, ndau, ṋari, nngwe na nḓou.” Vhutswaphukha ha tshugulu zwi ḓivhiwa sa khombo ya tsireledzo kha shango, zwine zwa nga kwama tshivhalo tsha vhaendelamashango vha dalelaho shango, muvhuso wo zwi khwaṱhisa sa vhutshinyi ha ndemesa kha lushaka.
Zwiito zwi si ho mulayoni zwi baḓekanywaho na vhu tswaphukha ha tshugulu na u endedzwa zwi si ho mu-layoni maṋanga a tshugulu zwi vhuedza tshigwada tsha vhutshinyi tshiṱuku tsha vhaḽedzani.  Muhasho wo khwaṱhisa uri: “hovhu vhutshinyi ho ṱuma naho vhu shumisa u konḓa ha lushaka holu lwa vhutshinyi. Musi zwigwada tsha vhu-tshinyi tshi tshi vhuelwa nga mbuelo, vhukoni ha muvhuso ha u vhona mveledziso ya ikonomi ya matshilisano vhu a konḓiselwa ngauri zwiito na zwigwada zwa vhutshinyi zwo tou dzudzanywaho zwi vha zwo ṱoka midzi tshoṱhe kha vhadzulapo u mona na shango”.