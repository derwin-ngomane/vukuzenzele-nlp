

==================================================================================================================

Page:2

Boingodiso ba bakgethi bo tla ba ka Hlakubele 2018

Khomishene e Ikemetseng ya Dikge tho (IEC) e etsa bonnete ba hore maAforika Borwa a mangata kamoo ho ka kgonehang ka teng a ingodiseditse ho vouta dikgethong tsa 2019

More Matshediso

IEC ya Aforika Bor wa e e ntse tsebiso ka mafelo a beke a pele a boingodiso ba bakgethi bakeng sa dikgetho tsa 2019 yaba ya kopa hore bakge thi ba nang le tokelo naha ka bophara, ba etele diteishene tsa bona tsa ho vouta ho ilo ntjhafatsa dintlha tsa bona kapa ho ingodisetsa dikgetho.
Mohlanka e Moholo wa Dikgetho wa khomishene, Sy Mamabolo, o itse diteishene tsohle tsa ho vouta tse 22 612 di tla bulwa mafelong a beke ya la 10 le la 11 Hlakubele 2018, ho tloha ka hora ya borobedi hoseng ho fihlela ya bohlano mantsiboya, ho nolofaletsa bakgethi ho ntjhafatsa dintlha tsa bona tsa boi ngodiso kapa hore ba ingodise. Haeba o falletse sebakeng se setjha haesale ho tloha ha o ne o ingodisetsa dikgetho lekgetlo la ho qetela, o lokela ho ingodisa botjha seterekeng sa heno sa ho vouta.
Baahi ba Aforika Borwa ba dilemo di 16 le ho feta mme ba na le tokomane ya boitsebiso kapa karete ya smart ID semmuso, ba ka ingodisetsa dikgetho. Haeba o sa ingodisa, o ke ke wa dume llwa ho vouta ka 2019.
Bakgethi ba ingodisitseng, bao dintlha tsa diaterese tsa bona di leng siyo lenaneng la boingodiso, ba ka fana ka lesedi le batlehang diteisheneng tsa bona tsa ho vouta nakong ya boingodiso.
“Re batla hore bakgethi ba tle mme ba sebedise monyetla ona,” ho itsalo Mamabolo.
“Khomishene ya Dikgetho ha e na diaterese tsa bakgethi ba ka bang 2.8 milione.
Re na le diaterese tse ding hape tse 3.5 milione tse nkuwang e le tse sa ‘fellang’ kapa tse ‘tshwanang’. Mokgahlelo ona o batla ho sekasekwa ho ya pele bakeng sa ho netefatsa hore na ebe ho na le dintlha tse ding hape tse teng kapa tjhe,” o ile a tlatseletsa jwalo.
 Khomishene e tsomme diate rese e sebedisa mekgwa e fapa neng, ho akga le ho sheba bot jha direkoto, difaele le polokelo ya ditokomane tsa kgale, ho lekola le ho boloka diaterese tseo bakgethi ba faneng ka tsona dilemong tse 20 tse fetileng; ho bokella diaterese nakong ya dikgetho tsa bomasepala tsa 2016; esita le ho tswa letsholo la ho ya tsoma diaterese pele ho mafelo a beke a boingo diso ba dikgetho tsa tlatsetso.
Moo ho hlokehang, bakgethi bao ho hlokometsweng hore ba ingodisitse diterekeng tse fosahetseng tsa ho vouta ba ile ba fallisetswa nqe nngwe, jwaloka ha ho tekilwe ke Karolo 12 (1)(d) ya Molao wa Dikgetho.
“Re amohetse ra ba ra sebedisa, moo ho kgonehang, deitha ya diaterese ho tswa mehloding e meng ya puso e kang Lefapha la Dipalopalo la Aforika Borwa (StatsSA), Lekala la Polokeho ya Setjhaba la Aforika Borwa (SASSA, Telkom, Kantoro ya Poso ya Aforika Borwa (SAPO) le Lefapha la Merero ya Lehae,” o ile a rialo. 

Ingodise pele ho Hlakubele 2018 Ka Mphalane 2017, Khomishene ya Dikgetho e thakgotse websaete (www.elections.org.za) bakeng sa bakgethi ba ingodisitseng ba kgonang ho fihlella inthanete ho sheba botjha le/kapa ho fana ka diaterese tsa bona. Bakgethi ba ka boela ba letsetsa Setsi sa Mehala (0800 11 8000), ho tloha ka Mantaha ho isa ho Labohlano nakong ya dihora tsa mosebetsi, hore ba thuswe mabapi le ho hlwaya moo diteishene tsa bona tsa ho vouta di leng teng, esita le dipatlisiso tse ding dife kapa dife.Bakgethi ba ingodisitseng ba ka boela ba SMSetsa dinomoro tsa bona tsa ID ho 32810 ho amohela SMS e fupereng aterese ya seteishene sa bona sa ho vouta (SMS e ja R1).Seo o lokelang ho ba le sonaHa o etela seteishene sa heno sa ho vouta, nka bukana ya hao ya boitsebiso (ID) e nang le baakhoutu, karete ya smart ID kapa setifikeiti sa nakwana sa ID. O tla thuswa ho tlatsa foromo ya boingodiso e batlang dintlha tsa hao tsa aterese ya moo o dulang teng. Sena se tla thusa khomishene ho o beha seterekeng se nepahetseng sa ho vouta. Bopaki ba moo o dulang teng HA BO batlehe.Mamabolo o ipileditse ho batho ka bo mong, mekga ya dipolotiki, mekgatlo ya setjhaba, mekgatlo eo e seng ya mmuso, balwanedi, mehlodi ya ditaba, baetapele ba setso esita le mekgatlo ya bodumedi, ho netefatsa katleho ya mafelo a beke a boingodiso.

==================================================================================================================

Page:3

Pholosang ditshukudu tsa rona

Mekutu ya Aforika Borwa e kgutlisitse ditshukudu mathuleng a ho nyamela dilemong tsa bo-1960, empa diphoofolo tsena di dula di le tsietsing, ka lenane la tse 20 000 feela.

More Matshediso

Letona la Merero ya Tikoloho, Edna Mole wa, o ntshitse tlaleho ya pele ya kgatelopele ya 2018 mabapi le katamelo ya bolaodi bo kopanetsweng ba lewa la mmuso la ho lwa ntsha ho tsongwa ho seng molaong ha ditshukudu.
Tlaleho ena, e boelang e akaretsa sehla sa ho qetela sa 2017, e bontsha kgatelopele lenaneng la ba tshwarwang, dipatlisisong le ho kwallweng ha ditsomi le dikgukguni esita le ho fokotseha ho seng hokae lenaneng la ditshukudu tse tso nngweng naheng ka bophara ka 2017 (1028), papisong le 2016 (1054).
Ka 2017 ho ile ha ba le di kgapo tse robedi tsa manaka a ditshukudu Boemafofaneng ba Matjhaba ba OR Tambo, mme ha tshwarwa ditsomi tse belaellwang tse 502 le di kgukguni tse belaellwang tse 16, mme lenane la theohela ho 518, e leng phokotseho e tlohang ho 680 ka 2016.
“Ka bomadimabe, bahlanka ba 21 ba tswang basebeletsing ba rona, ba ile ba tshwarwa mabapi le diketsahalo tse amanang le ho tsoma ho seng molaong ka 2017,” ho itsalo Letona Molewa.
Ho thibela ho tsoma ho seng molaongMmuso le balekane ba ona, o kentse tshebetsong mekgwa e fapafapaneng ya ho thibela ho tsongwa ho seng molaong ha ditshukudu, ho akga le mananeo a ho disa dirapa tsa naha tsa diphoofolo le ho sebedisa thekenoloji e ka fetolang mawa.
Pakeng tsa Pherekgong le Tshitwe 2017, ditshukudu tse 504 di ile tsa tsongwa Sera peng sa Naha sa Diphoofolo sa Kruger (KNP), e leng 24% ka-tlase ho lenane la 662 la 2016.
“Ka lebaka la lewa la rona la ho lwantsha ho tsoma ho seng molaong KNP , re bona ho na le phokotseho lenaneng la diketsahalo tsa ho tsoma ka hara serapa, ka lenane la 2662 le ngodisitsweng ka 2017 papisong le 2883 ya 2016.  Sena se bontsha phokotseho ya 7.6%,” Letona le tiisitse jwalo.
Leha ho le jwalo, lenane laditshukudu tse tsonngweng KwaZulu-Natal, Kapa Le boya, Mpumalanga, Freistata le Leboya Bophirimela, le phahame.
Ditlamorao moruong Ho tsongwa ho seng molaong ha ditshukudu le ho kgukgu niswa ha diphoofolo tse hla ha ho thefula ntshetsopele ya moruo wa naha le tlhahiso ya mesebetsi, ho akga le ntshe tsopele ya moruo wa naha wa diphoofolo tse fapafapaneng o akaretsang le lekala la bohahlaudi.
“Ho lahlehelwa ke e nngwe ya diphoofolo tsa bohlokwa ka ho fetisisa tse hlaha Aforika Borwa e kang tshukudu, e leng e nngwe ya tse ‘Hlano tse Kgolo’ ho ka thefula lenane la bahahlaudi ba etelang Aforika Borwa. Bahahlaudi ba bangata ba etela Aforika Borwa ho tla bona tse Hlano tse Kgolo, e leng tshukudu, tau, nare, lengau le tlou,” Lefapha la Merero ya Tikoloho le itsalo pehelong ya lona.
Ho tsongwa ho seng molaong ha ditshukudu ho amohetswe e le tlokotsi tshireletsong ya naha, e leng se ka thefulang lenane la" bahahlaudi ba etelang naha ena, mme mmuso o phatlaladitse sena e le tlolo ya molao e ka sehloohong naheng ena.
 Diketsahalo tse seng molaong tse amanang le ho tsongwa ho seng molaong ha ditshukudu esita le ho kgukguniswa ha manaka a ditshukudu, ho tswela molemo lequlwana le fokolang la batlodi ba molao.  “Tepo ena ya botlodi ba molao e nka monyetla ka lebaka la ho rarahana ha mofuta ona wa tlolo ya molao. Ha maqulwana a dinokwane a ntse a fola melemo, bokgoni ba mmuso ba ho tlisa ntshetsopele ya moruo wa kahisano bo a thefuleha hobane maqulwana a ditlolo tsa molao tse hlophisitsweng esita le diketso tsa ona, di ja setsi ka hara metse ho pha-tlalla le naha,” lefapha le tiisitse jwalo.