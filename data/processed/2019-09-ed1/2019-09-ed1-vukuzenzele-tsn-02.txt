Vuk’uzenzeleKalafo ya kankere ya molongwana wa popelo go sa le gale e pholosa matsheloNHI: Re gaufi le go fitlhelela tirelo ya boitekanelo e e lekalekanang mo bathong botlhe naga ka bopharaGO SIMOLOLA BA SA LE BANNYE BA NA LE DINGWAGA TSA BO 20, makgarebe a tshwanetse go itlhola kwa maokelong kgafetsa gore ga ba na kankere ya molongwana wa popelo gore e alafiwe nako e santse e le teng pele e ka fetelela le go nna boima go ka e alafa. Ono ke molaetsa o o lebisiwang kwa basading mo Kgweding eno ya Lwetse o o ka ga Temososetšhaba ka Kankere ya Molongwana wa Popelo.
Molaotlhomo wa Inšo rense ya Bosetšhaba ya Boitekanelo (NHI) o o sa bolong go letiwa o rebotswe semmu so ke Palamente e leng motlhago latsela gore baagi le setšhaba ba latlhele tlhase legong ka ga ona.
Go rebolwa ga Molaotlhomo ono Aforika Borwa e atumela maitlhomo a yona a go tsenya tirisong NHI.
Molaotlhomo ono o saenetswe ke Tona ya Boitekanelo, Ngaka Zweli Mkhize, mme o amogetswe gape le ke Kabinete ka kgwedi ya Phukwi monongwaga.
Ka NHI, puso e leka go konosetsa maikano a yona a molaotheo a go tlamela setšhaba sotlhe ka tirelo ya boitekanelo e e nang le boleng e e le kalekanang naga ka bophara jaaka go tlhalositswe mo Karolong ya bo 27 ya Molaotheo mmogo le mo Dipeelong tsa Dinagakopano tsa Tlhabololo e e Nnelang Ruri (UNSDG).
Maitlhomo a NHI ke go netefatsa gore baagi botlhe ba naga ya Aforika Borwa, baagi bao e seng maAforika Borwa mme ba neilwe tetla ya go nnela ruri mo nageng, bafaladi, ba tshwarwa, batswantle ba ba leng ka fa nageng go se mo molaong ka ntlha ya mabaka a a utlwagalang mmogo le bana botlhe ba tlamelwa ka ditirelo tse di tlhokegang tsa boitekanelo.
Maokelo a ditirelo tse di tlhokegang tsa boitekanelo a a jaaka ditleliniki kgotsa mafelo a mo motseng a kokelo e tla nna ona a ntlha a a tla neelwang ditirelo tseno tsa NHI. Ditirelo tsa boitekanelo ga di sa tla go duelelwa kwa maokelong.
“E setse e le lobaka thulaganyo ya naga ya rona ya boitekanelo e dira ka tsela e e sa somarelegeng e bile e sa tswele batho mosola. Maokelo a puso e ntse e le one ka nosi a a katlapetseng sekgele se se kwa godimo mo malwe tseng ka fa nageng, ka go rebolela baagi ba le 84% ka ditirelo tsa boiteka nelo mme ka fa a sena didirisiwa tse di lekaneng tse di fetiwang le ke tsa maokelo a poraefete ao a rebolelang fela baagi ba le 16% ka ditirelo tsa boitekanelo,” ga rialo Tona Mkhize.
NHI e ikemiseditse go gata mo me tlhaleng ya dinaga tse di jaaka Bri tain le Japan tseo le tsona di nang le merero e e jaaka ono.
NHI e dira jang?Ka NHI molwetse o tla kwadisi wa jaaka modirisi. Badirisi ba tla tshwanelwa ke go ya kwa maokelong a a jaaka ditleliniki kgotsa mafelo a mo motseng a kokelo a e tla nnang ona a ntlha ao setšhaba se tla a dirisang jaaka  mafelo a  pulamadimogo ya go tsena mo thulaganyong ya kokelo.
Fa molwetse a setse a le mo diatleng tsa bona, modiredi wa boitekanelo o tla mo lekola mme a tsaya tshwetso ya gore a motho yono o tlhoka go bona ngaka ya moitseanape kgotsa go fetisediwa mo maokelong a mangwe a maemo a a kwa godimo gore a bone thuso e nngwe ya kalafo.
Balwetse ba tla tlamelwa ka thuso eno ntle le go e duelela, fela fa bona ka bobona ba ka ikisa kwa dinga keng kgotsa maokelong ao, ba tla loba tirelo e e sa duelelweng mme ba tla tshwanelwa ke gore ba duele thuso eo ka bobona.
 Go tla diragala eng ka dikema tsa dithuso tsa matlole a tuelelo ya tirelo ya boitekanelo?Go ya ka Molaotlhomo ono, dikema tsa dithuso tsa matlole a tuelelo ya tirelo ya boitekanelo di tla fedisiwa ga nnyane ga nnyane go fitlha go fela fedi ka tsona mme tirelo ya tsona e sa tlhole e tlhokega mo ditirelong tsa maokelo a boitekanelo.
Ka go rialo dikema tsa dithuso tsa matlole a tuelelo ya tirelo ya boiteka nelo di tla tlamela fela ka tirelo e re e bitsang tirelo ya dituelelo tsa ditirelo tsa tlaleletso. Tirelo ya dituelelo tsa ditirelo tsa tlaleletso e tla duelela ditirelo tse di sa duelelweng ke NHI tse di jaaka go dira karo ya go ikobolo la go go dira gore o nne montlenyana.
“MaAforika Borwa otlhe a tla tswe lwa mosola ke NHI ka e tla ba tlamela ka ditirelo tsa maemo a a kwa godi mo a ditirelo tsa boitekanelo mme ga ba sa tla tlhoka go itšhotolola,”  ga rialo Mkhize. – 
Sanews.gov.za BOITEKANELO• Madi a a tla tlhokwang ke go dirisiwa ke NHI a ka nna bokanaka  R256 bilione.
NHI e tla tsenngwa tirisong ka botlalo ka ngwaga wa 2026.Silusapho NyandaBasadi ka gale ba  tshwanetse go itlho la kwa ditleliniking tsa kgaolo ya bona gore a di popelo tsa bona di ntse di le mo maemong a a siameng a boitekanelo, ano ke mafoko a motho yo a neng a na le kankere ya molongwana wa popelo.
Zibulani Dlamini* (45) o rile fa a ne a ka bo a na le tshedimosetso e e tseneletseng ka kankere eno, o ne a ka bo a dirile diteko nako e santse e le teng.
“Fa o ikutlwa o phela o opelwa mo maleng, o tshwanetse gore o itlhotlhore o dire diteko ka ona motsotso oo. Matshwao a mangwe a kankere eno ke go tswa madi mo nakong ya thobalano kgotsa morago ga thobalano, serwe sa gago sa thobalano se pumpunyetsa seedi se se sa tlwaelegang, o ya kgweding ka mokgwa o o sa tlwaelegang mme e bile o opelwa go feta tekano fa o le mo kgweding,” o tlhalositse jalo, mme e bile gape o eleditse gore basadi ba bangwe ga ba itemogele matshwao ape, mme seno ke lebaka la mmatota le le tshwanetseng go gwetlha basadi gore ba itlhole kgafetsa ka seno se le botlhokwa thata.
 Go ya ka Mokgatlho wa Merero ya Dikankere wa Aforika Borwa (Cansa) kankere ya molongwana wa popelo e ama disele tsa karolo e e kwa tlase ya popelo e e tshwaraganeng le serwe sa basadi.
“Ke kankere ya maemo a bobedi mo dikankereng tse di tshwenyang basadi ba naga ya Aforika Borwa mme  selo se segolo se se e tlholang ke mogare wa human  papilloma virus, ono ke mogare o o fetelanang fa batho ba  kgomana ka matlalo, ka diedi tsa mmele le ka  thobalano," Cansa e tlhalositse jalo mo webesaeteng ya bona.
Go ya ka Cansa, go bonwa ga kankere ya molongwana wa popelo go sa le gale go oketsa katlego ya kalafi mme go ka thibela disele tse di fetetsweng ke kankere eno gore di se aparelwe ke kankere e e feletseng.
Dlamini go bonwe gore o na le kankere eno ka Moranang 2018 morago ga gore a etele tleliniki ya gaabo go latela gore a opelwe ke mala le letheka.
O tlhalositse gore tshedimoso ka ditlhatlhobo tse a di dirileng tsa popelo di tlile morago ga kgwedi mme o ne a romelwa kwa sepetleleng sa kgaolo ya bona, mme sona se ne sa mo romela kwa Sepetleleng sa Dithuto tsa Bongaka sa Nelson Mandela se se kwa Mthatha ko a tlhaloseditsweng gore o na le kankere ya molongwana wa popelo.
“Dingaka tsa koo di ne tsa ntlhalosetsa gore ka ntlha ya ka fao e setseng e namile ka gone, ke tshwanelwa ke go ntsha popelo gore e se ke ya nama go feta ka fao e neng e setse e namile ka teng.”Dlamini o tlhalositse gore go na le tlhokego e ntsi ya go dira matsholo a go bula basadi matlho ka kankere ya molongwana wa popelo, ka fao e ba amang ka gone le koo ba ka bonang thuso gone.
Dlamini o garetse ka gore, “Basadi ba ba belaelang gore go na le sengwe se se sa siamang mo mebeleng ya bona ba tshwanetse go ya bookelong ka ona motsotso oo.”
Zibulani Dlamini ga se leina la gagwe la nnete.A o ne o itse?A o ne o itse?4
Lwetse 2019  Kgatiso 1• Tlhatlhobo ya popelo ga e duelelwe e bile e ka diriwa kwa bookelong bongwe le bongwe jaaka tleliniki kgotsa kwa tikwatikweng ya motse ya tlhatlhobo ya boitekanelo.
Balwetse ba kankere ya molongwana wa popelo mmogo le basadi ba ba batlang tshedimosetso ka botlalo ka bolwetse jono ba ka ikgolaganya le Mokgatlho wa Merero ya Dikankere wa Aforika Borwa mo go  0800 22 66 22.