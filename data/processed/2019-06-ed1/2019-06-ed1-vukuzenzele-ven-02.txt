Vuk’uzenzeleGENERALVhurangeli ha YES vhu ṋetshedza ṱhuṱhuwedzo vhaswa u swikela zwithu zwihulwaneNYANGAREDZO
Fulwi 2019 Khanḓiso 1  Vhurangeli ha Tshu melo ya Vhutholi ya Vhaswa ho ḓiimisela u ṋetshedza vhaswa vha sa shumi vha miḽioni nthihi tshenzhemo dza mushumo u no bade la kha tshifhinga tsha miṅwaha miraru.
Ndi muhumbulo wo tumbulwaho nga Mu phuresidennde Vho Cyril  Ramaphosa, mbekanya mushumo iyi yo ḓiimise la u lugisela vhaswa kha zwa mushumo na u vha ṋetshedza vhukoni ha zwa thekhinikhala vhu ṱoḓeaho u itela u tikedza mveledziso ya ikonomi.
YES ndi mushumo wo ṱanganelanaho wa mu vhuso, zwa mishumo na zwa mabindu u vhona uri vhaswa vha Afrika Tshipembe vho lugela se kithara ya mushumo.
U swika zwino, vhura ngeli ha YES ho kona u tsi reledza zwikhala zwa  mushumo zwa 17 000 u ite la vhaswa vha sa shumi.  Arali ni muswa nahone ni tshi tama u vha tshipi ḓa tsha vhurangeli ha YES, khezwi zwine na tea u zwi ḓivha; Maga ano ṱoḓea uri muswa a vhe tshipiḓa tsha mbekanyamushumo ya YES ndi afhio?Muswa wa YES u tea u vha: ■ Murema, u ya nga ṱhalu tshedzo ya BEE.
Vhukati ha vhukale ha 18-34 (sa i zwi izwi i yone ṱhalutshedzo ya muswa); na u vha mudzulapo wa Afrika Tshipembe.
Mbekanyamushumo ya YES a si ya vhaswa vhane vha khou tou ṱoḓa u bva kha mushumo muṅwe vha ya kha muṅwe, fhe dzi ndi ya vhaswa vha sa shumi zwa zwino.
Hu ṱoḓea ndalukano dzifhio uri u vhe tshipiḓa tsha vhurangeli ha YES? Muthu muṅwe a si na ndalukano ya yunivesithi a nga ḓiṅwalisa naa? YES yo sedza kha vhaswa vhoṱhe vha sa shumi vha vhukati ha vhukale ha miṅwaha ya 18-34, hu sa sedzwi ḽevele ya pfunzo ine na vha nayo.
Vha a kona u thusa vhaswa vhane vha dzula vhuponi ha mahayani?YES yo sedza kha vhaswa vhoṱhe vha Afrika Tshipe mbe vha vharema vha sa shumi hoṱhe hoṱhe hune vha wanala hone kha shango.
Yes i a ṋetshedza madzangano a si a muvhuso na mabindu maṱuku zwikhala zwa ndambedzo, ofisi dza u shumela kana zwishumiswa?Lushaka lwa thikhedzo ine YES ya ṋetshedza ma bindu na Madzangano a si a Muvhuso a zwi kwami masheleni, ndi mveledziso ya vhukoni khathihi na u dzhenisa vhaswa kha mabindu ayo sa tshone tshiko. Mashudu mavhi, a ri khou kona u ṋetshedza ndambedzo, ofisi dza u shumela kana zwishumiswa kana vhuṱumani na vhaṅwe vhashumisani. YES i thusedza hani vhoramabindu vhaṱuku vhane vha khou fungelela u bvelela? Vha a vha ṋetshedza ndambedzo? Mashudu mavhi, YES a i ṋetshedzi thikhedzo ya masheleni kha vhorama bindu vhaṱuku vhane vha khou fungelela u bvelela.
Naho zwo ralo, ri nga thusedza mabindu maswa (dziSMME) nga u a manḓa fhadza nga vhaswa vhane vha kha ḓi vha na nungo, vhaṱuku nahone vha re na vhusiki.
Ndi khou tshimbidza bindu ḽiṱuku nahone ndi a tama u shuma na vhaswa vha YES, fhedzi a thi koni u vha badela miholo yavho.
Ndi nga ḓidzhenisa hani kha YES? Vhatholi vho lambedzwaho ndi tshipiḓa tsha mbeka nyamushumo ya YES.
Vhoramabindu vhane vha swikela tshipikwa tshavho tsha YES vha nga nanga u thola vhaswa kha mabindu avho kana kha SMME dzine dza shuma navho nga kha vhatholi vho lambedzwa ho, hu si na mbadelo kha vhane vha shuma navho.
Muswa u ḓo shuma kha bindu ḽo lambedzwaho lwa tshifhinga tsha miṅwedzi ya 12 nahone u ḓo badelwa nga khamphani ya mulambedzi.
Ndi a nanga vhaswa vhane nda tama u shuma navho?Ee, vha nga zwi ita, ri ḓo shuma na vhone u topola muthu o teaho dzangano ḽavho.
Muswa muthihi a nga lambedzwa lu fhiraho ṅwaha muthihi?Hai, Vhaswa vha YES vha lambedzwa lwa tshifhinga tsha ṅwaha muthihi. Arali vhone vha nanga u dzhia tshoṱhe Muswa wavho wa YES nga murahu tshifhinga tshi linganaho ṅwaha, zwa ralo vha ḓo dzhia vhuḓi fhinduleli ha mbadelo dza muholo.
Ndo no ḓiṅwalisa kale.
Zwikhala zwa u thoma mushumo zwi ḓo thoma lini? Zwa zwino ri kati na u sika zwikhala zwa mushumo, zwine zwa vha maitele o a ngalalaho nahone a konḓa ho.  Naho zwo ralo, tshigwada tshashu tshi khou shuma nga maanḓa u swikela ndivho yashu ya u sika zwikhala zwa mushumo zwa miḽioni nthihi kha vhaswa vha sa shumi vha Afrika Tshipembe. Musi ro no sika tshenzhemo hedzi, ri ḓo thomaha na u thola.
Arali vho ḓiṅwalisa, ri ḓo kwamana na vhone. vNdi ḓiṅwalisa hani u vha Muswa wa YES?Vha humbelwa u ḽoga kha webusaithi yashu: www.yes4youth.co.za/youth-registration hune vha nga ḓiṅwalisa sa Muswa wa YES.