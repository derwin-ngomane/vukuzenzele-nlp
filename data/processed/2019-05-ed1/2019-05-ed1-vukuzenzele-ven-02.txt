Vuk’uzenzeleMITSHELO YA MBOFHOLOWOMuvhuso wo ḓi kumedzela kha Mveledziso ya  Pfunzothangelatshikolo ya Vhana (ECD), zwine zwa ḓivhiwa u mona na shango sa vhubindudzi ha ndeme vhukuma kha u bindudza kha vhathu hune shango ḽa nga vhu ita.
“Arali ri tshi ṱoḓa u fhelisa mutevheṱhaḓu wa vhushai, ri fanela u funza vhana vha vhashai,” vho ralo Muphu residennde Vho Cyril Rama phosa kha Mulaedza wavho wa Lushaka (SoNA) wa 2018.
Ṱhahelelo ya zwikhala na u sa dzhenelela kha pfunzo thangelatshikolo ya vhana zwi nga konḓisela vhana vhaṱuku nga maanḓa zwa fhungudza khonadzeo dza vho dza u bvelela.
Naho zwo ralo, nga 2009 makone wa ECD Yunivesithi ya North West, Dokotela Vho Juliana Seleti vho amba Weki shophoni ya zwa Thekhiniki ya Bannga ya Ḽifhasi ya nga ha Vhurangeli ha Mveledzi so na Ndondolo ya Pfunzo thangelatshikolo ya Vhana Afrika, uri sisiṱeme ya khethu lulo phanḓa ha 1994 a yo ngo sia vhana.  Ho vha hu si na mbekanya maitele dza ECD, na kha avho vhana zwavho vhe vha vha vha tshi itelwa, ho vha hu tshi tou vha na sisiṱeme ya zwipiḓapiḓa ya tshume lo dza ECD, ye vhana vha si gathi vha vhuelwa ngayo.
Vho amba uri mveledzi so ya mbekanyamaitele yo dzudzanaho Afrika Tshipe mbe yo thoma mathomoni a 1990, nga murahu ha musi Muphuresidennde wa kale Vho Nelson Mandela vho bviswa dzhele.
Nga 2003 Muhasho wa Mve ledziso ya zwa Matshilisano (DSD), Pfunzo ya Mutheo (DBE) na wa Mutakalo yo bveledza mbekanyamaitele dzayo dza ECD; khethekanyo  na dziyuniti dzo dzudzana ho zwavhuḓi dzo thomiwa na u ṋewa masheleni a ECD zwo tou vha tshiteṅwa tsha mugaganyagwama u bva kha ṅwaha wa 2000. U bva zwenezwo, ECD yo mbo ḓi vha tshithu tsha ndeme vhukuma kha mu vhuso nahone Khabinethe yo tendela Mbekanyamaitele ya ECD yo Ṱanganelanaho ya Lushaka nga Nyendavhusiku 2015, u shandukisa nḓisedzo ya tshumelo ya ECD Afri ka Tshipembe nga u amba nga ha mavhaka a ndeme na u vhona uri hu vhe na ṋetshedzo ya tshumelo dza ECD dzo teaho, dzi wanala ho hoṱhehoṱhe nahone dzi linganaho.
ECD yo pfuluselwa kha DBEVhuḓifhinduleli ha senthara dza ECD ho pfuluswa u bva kha DSD u ya kha DBE, hu na vhana vha fhiraho 700 000 vhane zwino vha khou swikela tshumelo dza ECD u mona na shango.
 “Izwi ndi ḽiga ḽa ndeme kha mvelaphanḓa ya pfunzo ya vhana vhaṱuku kha shango ḽashu, nahone arali zwa shu miwa zwavhuḓi, zwi ḓo vha ḽiga ḽa ndeme kha u swikela bono ḽa Pulane ya Mveledziso ya Lushaka ya 2030. Fhedziha, arali hu si na nzudzanyo dza uri hu ḓo shumiwa hani na nyi to dzo khwaṱhaho, nḓivhadzo iyi a i nga ṋetshedzi mbuelo na nthihi kha shango kana kha vhadzulapo vhaḽo vha murole muṱukusa,” vho ralo Muphu residennde Vho Ramaphosa.
Ḽiga ḽi tevhelaho ḽi re nḓilani ndi ḽa miṅwaha mivhili ya ECD ya khombekhombe kha vhana vhoṱhe, u vha lugisela u thoma Gireidi 1, sa zwe zwa ḓivhadzwa nga Muphuresidennde Vho Ramaphosa kha SoNA yavho ya 2019.
“Tshiṅwe tshi fanelaho u dzhielelswa ndi u khwaṱhisa u khwinisa u vhala hu na u pfesesa kha miṅwaha ya u thoma ya tshikolo. Hezwi ndi zwa ndeme kha u maanḓafhadza vhana uri vha bvelele kha pfunzo, mu shumoni na vhutshiloni  na hone ndi tshone tshithu tshi tshoṱhe tsha vhuṱhogwa  kha u kunda vhushai, vhushaya mushumo na u sa lingana,” vho ralo Muphuresidennde.
Vho ḓadzisa nga uri: “Ri ḓo ṱanḓavhudza zwihulwane u vha hone ha zwiko zwa u vhala zwa vhana u mona na luṱa lwa mutheo nahone kha miṅwaha ya rathi i ḓaho ri ḓo ṋetshedza ṅwana wa tshikolo muṅwe na muṅwe  Afrika Tshipembe bugu dza u shumela khadzo dza didzhithaḽa na bugupfa rwa kha tshishumiswa tsha thebuḽethe. Ri ḓo thoma nga izwo zwikolo zwe u bva kale zwo vha zwo sielwa nnḓa zwa dovha zwa dzhielwa fhasi vhu kuma nahone zwi wanalaho kha zwitshavha zwi shayaho vhukuma, hu tshi katelwa na zwikolo zwine mudededzi a funza gireidi dzi fhiraho nthihi, luṱa lwo ṱanganelanaho, zwa mabulasini na zwa mahayani.” Minisṱa wa Pfunzo ya Mutheo Vho Angie Motshekga vho amba uri muhasho wo ḓilugise la u thoma u ṋetshedza bugu nga didzhithaḽa u bva ṅwakani.
Nga Ṱhafamuhwe 2019 DBE i tshi khou shumisana na Vodacom Foundation, Nelson Mandela Foundation, Vhafumakadzi vha Tshaka Mbumbano na Vhadzulapo vha Ḽifhasi – vho ṋetshedza senthara ya ECD kha khireshe ya Divhani na kha Tshikolo tsha zwa Vhukoni tsha Sekondari ya Frank Ravele ngei Vhembe, Limpopo.
Khireshe iyo, ndi iṅwe ya senthara dza ECD dza 15 dzo nangwaho u vusuludzwa hafhu, yo wana u vusuludzwa hafhu ha themamveledziso ho fhelelaho.
Tshikolo tsha Sekondari tsha Frank Ravele ndi tshiṅwe tsha Zwikolo zwa Vhukoni zwa 12 zwe zwa topolwa nga DBE u shumisana na Vodacom, ine yo ṱanganya zwikolo zwa 3000 na senthara dza vhadededzi dza 92 u mona na shango. v“Arali ri tshi ṱoḓa u fhelisa mutevheṱhaḓu wa vhushai, ri fanela u funza vhana vha vhashai,” Maḓuvha a u thoma a 1000 a ṅwana a sedza pfushi, ndondolo, tsireledzo na ṱhuṱhuwedzo yo linganaho.
Kha vhana vha u bva kha vhukale ha miṅwaha mivhili u ya kha miṱanu, hu khou sedzwa kha ṱhuṱhuwedzo na ndondolo kwayo, afha ndi hone hune ECD ya ita mushumo muhulwane.Muvhuso wo khwaṱhisa kha u tikedza ECDU alusa mihumbulo miṱuku • Vhufaragwama ha Lushaka  vhu khou isa phanḓa na u ṋetshedza ndambedzo ECD nga kha gavhelo ḽo sedzaho ECD fhedzi.
Gavhelo ḽo sedzaho zwithu zwikene ḽa ECD ḽi ḓo tikedza vhana vha shayaho vha henefha kha 60 000 na u dovha u khwinisa senthara dza ECD dza hanefha kha 600 u swika kha 800 kha miṅwaha mirahu i ḓaho.
Mukovhe wa mugaganyagwama wa gavhelo wo engedzwa u bva kha R518 miḽioni nga 2019/20 u swika kha R 553 miḽioni nga 2020/21.Vho vha vha tshi zwi ḓivha naa?8
Shundunthule 2019 Khanḓiso 1