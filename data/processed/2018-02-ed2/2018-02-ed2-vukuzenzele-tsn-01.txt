

==================================================================================================================

Page:2

Thusa go thibelwe Letsatsi La Tlhokagalo ya Metsi

KAPA BOKONE ke porofense ya ntlha go itemogela ditlamorago tse di masisi tsa phetogo ya tlelaemente

More Matshediso

efapha la Metsi le Kge- leloleswe (DWS) le di- risana le ba Toropokgolo
ya Kapa go namola leuba kwa Kapa Bokone, leuba le le masisi le le iseng le bonwe mo dingwa geng di le lesome.
Go ya ka ba DWS ga go dipula tse di lekaneng tse di neleng mme seelo sa metsi mo matamong se wetse tlase.
Seno se gapeleditse bothati go tlhagisa dikgato tse di gagamet- seng go diegisa kgonagalo ya Tl- hokagalo ya Metsi, fa dithepe di kgala metsi.
Toropokgolo ya Kapa e diragatsa legato la selekanyetso sa 6B. Seno se raya gore motho a le mongwe o na le tiriso ya selekanyetso sa letsatsi sa dilitara tsa metsi di le 50 kgotsa kwa tlase, e ka tswa e le kwa gae, tirong, sekolong kgotsa gongwe le gongwe.
Fa toropokgolo e ntse e tsepa-
misitse maiteko otlhe a yona mo go thibeleng Letsatsi la Tlhokaga- lo ya Metsi, ya re e tshwanela go nna e ipaakanyeditse maemo ao a tla e kgontshang go laola metsi a yona le go a lelefatsa go fitlha setlha sa mariga se goroga.
“Re tla tswala metsi a a yang kwa dithepeng fa matamo a rona otlhe a fitlha go seelo sa dipere- sente di le 13.5. Fa fela seelo sa matamo se fitlha go diperesente di le 13.5, ba tla simolola go tswala dipeipe tsa metsi, ntle le mo ma- felong a a botlhokwa a kgwebo le mo ditheong tse di jaaka maokelo, go rialo toropokgolo mo polelo e ba e ba e dirileng.
Fela fa seno se simolola go di- ragala, baagi ba tla bona metsi mo mafelong a go gelela metsi go ralala toropokgolo. Moagi a le mongwe o tla neelwa dilitara di le 25 tsa metsi ka letsatsi.
Toropokgolo e simolotse ka Tik- watikwe e e Dirang ka tiragalo tsa Matlhotlhapelo (DOC) go diraga- tsa Leano la Matlhotlhapelo a a tlholwang ke Metsi le le tla diraga- diwang fa go ka tlhokagala Metsi.

Didiba tse di borilweng
Toropokgolo ga e rotloetse tiriso ya didiba tse di borilweng tse di kwa ntle ga dikago mme ya re go nosetsa ka metsi a tsona go tla beelwa selekanyetso sa ura e le nngwe fela ka boLabobedi le boLamatlhatso, pele ga 9am le morago ga 6pm.
“Tiriso ya metsi a a tswang
mo didibeng tse di borilweng
/petseng e tshwanetse e nne le mmetara mme botlhe ba ba a di- risang ba tshwanetse go tshola direkoto mme ba di tlhagise ka nako ya fa go tlhatlhobiwa”, toropokgolo e rialo.

E tlaleleditse ka gore baagi ba tshwanetse go bona tetla go tswa go DWS fa ba rata go reki- sa kgotsa go reka metsi a sediba se se borilweng/petse.
Jaaka karolo ya maiteko a puso go laola tiriso ya metsi, DWS e ne ya re bothati bo diragatsa dikgato tse di gagametseng go bona seelo se se lekanyedits- weng sa metsi se obamelwa.
Toropokgolo e dirisana le ba ti- ragatso ya molao le ba Yuniti ya Dipatlisiso tse di Kgethegileng (Special Investigating Unit) go diragatsa kobamelo ya seleka- nyetso sa metsi.

Go tsaya dikgato kgatlhanong le batlolamolao
Lefapha le sa tswa go dira ka tshwaraganelo le toropokgolo le tsepile mo ditiragalong tse di seng mo molaong tse di maleba- na le metsi kwa Mfuleni.
Maikaelelo e le go rarabolola ditiragalo tsotlhe tsa go se obamele kgotsa go se diragatse selekanyetso se se beilweng sa metsi, segolobogolo mafelo a go tlhatswa dijanaga a a seng ka fa molaong.
“Go ya ka legato la toropok- golo la selekanyetso sa 6B, metsi a mmasepala a a leng mo metemeng e mennye ga a ne a dirisediwa go tlhatswa dikoloi. Mafelo a a seng mo molaong a a tlhatswang dikoloi a dirisa met- si a le mantsi. Palo ya beng ba mafelo a a go tlhatswa dikoloi ba dirisa dipeipi tse di ikemet- seng mo dikgwebong tsa bona, mme ba bangwe ba dirisa metsi go tswa mo dithepeng” go rialo lefapha.
Le fa go le dikemedi di le dintsi
tse di boineelo tse di dirang ka metsi, go thusa go efoga Le- tsatsi la Tlhokagalo ya Metsi, toropokgolo e dirile boikuelo mo baaging ba yona go nna le seabe mo go somareleng metsi. “Re tlhoka botlhe ba ba di- risang metsi go ikamaganya le maiteko a Setlhopha sa Toro- pokgolo ya Kapa,” go rialo Mot- latsammeyara wa Toropokgolo ya Kapa Ian Neilson. 

Maele a go somarela metsi• Tswala thepe fa o tlhapa meno, o beola kgotsa o tshasa sesepa mo diatleng.• Dirisa šawara go tlhapa mme o dirise metsi a mannye fa o tlhapa.• Efoga go reka metsi a a mo dibotlolong.
Koloi• Dirisa kgamelo le sepontšhe fela go tlhatswa koloi. 

Phaposi ya go tlhapa• Šawara mo boemong ba go dirisa bata go tlhapa.• Dirisa metsi a mannye fa o dirisa bata go tlhapa.• Tlhapisa bana ba ba nnye mmogo.• Folaša metsi a a mo ntlwaneng fela fa go utlwala monkgo.• Baya setena ka fa gare ga sisitene go fokotsa tiriso ya metsi.
Boapelo• Tswala sinki fa o tlhatswa dijana, o se tlogele metsi a elela go tswa mo thepeng.• Dirisa sesepa se le sennye fela sa go tlhatswa dijana, gore o seka wa pateletsega go di tsokotsa.• Tswala sinki fa o tlhatswa merogo, e seng go tlogela metsi a elela mo thepeng.• Dirisa metsi a o tlhatswitseng merogo le maungo go nosetsa dijalo.
Dijalo le Tshimo• Nosetsa dijalo ka nako e go seng mogote.• Nosetsa dijalo le merogo ka metsi a o a dirisitsweng mo boapelong go tsokotsa merogo le maungo.• Dirisa dijalo tsa tlhago le tsa okanike tse di

tswang mo tshimong Setšhaba se rotloediwa go dirisa mmetara go sekaseka fa go se metsi a a dutlang a a sa bonagaleng. “Bala mmetara wa metsi mo pakeng ya diura di le pedi, fa go se metsi ape a a dirisitsweng. Fa se o se badileng mo mmetareng se sa tshwane le palo e e leng mo mmetareng, seo se kaya fa go dutla,” lefapha le rialo Baagi ba rotloediwa go baakanya dithepe tse di dutlang. Thepe e e dutlang e e ntshang lerothodi le le lengwe mo motsotswaneng e senya diletara tsa metsi di ka nna di le 10 220 ka ngwaga.

Leuba ke eng?
Leuba le matlhotlhapelo a tlhago a a amanang le tsa bolepi. Le ka ama dididka tse dintsi mo dikgweding di le mmalwamo ngwageng mme le na le khuetso mo tlhagisong ya dijo, mo go ngotleng matshelo le mo Ikoniming ys dikgaolokgolo kgotsa mo nageng ka bophara.

==================================================================================================================

Page:3

Tsaya maatla a gago, bega petelelo

TSAyA mAATLA o begele bothati jo bo maleba  tiragalo ya petelelo le tshotlakako ka thobalano.

Adele Schormann

Go nna motswasetlha belo wa tshotlakako ka thobalano kgotsa petelelo ke nngwe ya maite mogelo a a maswe a motho a ka lebaganang le ona. Ke ka fao Tirelo ya Sepodisi sa Aforikaborwa (SAPS) e dirisang tsamaiso eo e dirang gore go nne bonolo ebile go sireletsegile go batho go ka bega bosenyi jono.
Sebui sa sepodisi sa kwa Mpumalanga Mokolonele Mtsholi Bhembe o rile go botlhokwa gore baagi ba dirisane le sepodisi le go bega bosenyi jono.
"Rona, jaaka re le ba sepodisi, ke tiro ya rona go nna le seabe se segolo go netefatsa fa batlolamola ba tlhagelela fa pele ga kgotla le go bona batswase-tlhabelo ba nna ba bolokesegile. Re rotloetsa baagi go tlhagelela le go bega dikgetse tsa petelelo kwa diteišeneng tsa sepodise tse di gaufi le bona," o rialo Bhembe.
Batswasetlhabelo ba  tshwanetse go begela sepodisi ditiragalo tseno tsa bosenyi ba thobalano mo diureng di le 72 tsa tiragalo ya bosenyi jono.
Bhembe o ne a eletsa batswasetlhabelo ba petelelo go bona thuso ya thitibatsomaikutlo ya morago ga go welwa ke setlhogo seno.
"O ka bona e kete o leswe mme wa batla go tlhapagangwe le gape mme e bile o ka nna ka letshogo le go tshaba go tswela kwa ntle. Ga go epe ya tsibogelo eo e e sa tlwaelegang. O tshwanetse ka metlha o gakologelwe gore go ditirelo tse di leng gone tse di ka go thusang, " o rialo.
Porojeke ya Greater Rape Intervention (GRIP) ke nngwe ya ditheo tse di thusang ba-tswasetlhabelo ba petelelo go dira diteko tsa HIV/Aids le tsa malwetse mangwe.
Modirediloago wa GRIP Thandiwe Maseko a re setheo se tlhokomela batswasetlhabelo ba petelelo.
"Re tlamela ka sephuthelwa na sa thuso le go letla motswa setlhabelo go nna mo ntlong e e bolokesegileng go fitlha a kgona go bua. Re na le baritibatsamaikutlo ba ba siameng ba ba nang le tlhokomelo e bile ba nna ba le gone ka metlha go thusa," o rialo.
 
O bega jang kgetse ya petelelo kwa sepodising:
■ Sa ntlha, o ya kwa tliliniking go tlhatlhobiwa. Pegelo e tla nna karolo ya kgetse mme e tla thusa sepodisi go tshwara motlolamolao.
■ Morago o ye kwa seteišeneng se se gaufi sa sepodisi go bula kgetse. Lepodisi le tla go botsa dipotso tse di ka ga wena le go go botsa ka se se go diragaletseng.  Araba ka dikarabo ka boammaruri mme o leke go gakologelwa dintlha tse di ntsinyana ka fa o ka kgonang. E ka nna tiragalo e e botlhoko, fela tshedimosetso e tla thusa sepodisi mo dipatlisisong ■ Kopa dinomoro tsa mogala tsa lepodisi le le batlisisang kgetse, gore o kgone go letsa go itse se se diragalang ka kgetse. Lepodisi le le batlisisang le tla ikgolaganya le wena fa go na le tshedimosetso nngwe e e tlhokagalang.