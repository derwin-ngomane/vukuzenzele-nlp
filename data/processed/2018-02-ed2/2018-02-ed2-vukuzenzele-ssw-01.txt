

==================================================================================================================

Page:2

Sita kuvikela kuphela kwemanti

Sifundza saseNshonalanga Kapa sekucala kubuketana nemitselela lematima yekugucuka kwesimo selitulo.

More Matshediso

Litiko leTemanti Ne kutfutfwa Kwelindle (i-DWS) lisebentisana neLidolobha laseKapa kuphungula lesomiso lesiseNshonalaga Kapa, lekungulesibi kakhulu kunalesake saba khona eminya-keni lelishumi.  Ngekusho kwe-DWS imvula ayikani ngalokwanele kantsi emazinga emadamu ehlile.
Loku kuphocelele labaphetse kutsi babeke imitsetfo lecinile kute kutsi emanti angapheli nge-kushesha, lapho kutawuba bete emanti etimpompini.  Lidolobha laseKapa litawungenisa imikhawulo yelizinga 6B. Loku kusho kutsi kutawuba nemkhawulo welusuku longemalitha la-50 emanti noma nga phansi umuntfu ngamunye, noma ngabe kusekhaya, emsebentini, esikolweni noma kuphi kulenye indzawo.  Ngalesikhatsi lelidolobha licondzise yonkhe imitamo yalo yekuvikela kuphela kwemanti, litsi lidzinga kutilungiselela simo lapho khona lingakhona kulawula lokwetfulwa kwemanti kulelidolobha kudzimate kufike busika. “Sitawuvala kutfunyelwa kwemanti etimpompini uma ngabe emadamu etfu afinyelela ezingeni lelingemaphesenti langu-13.5. Uma ngabe emazinga emadamu sekakumaphesenti langu-13.5, sitawucala kuvala loluhlelo lwekutfumela ema-nti etimpompini, ngaphandle kwetindzawo letibalulekile te-mabhizinisi netikhungo, letinjengetibhedlela,” kusho lelidolobha ngesitatimende.  Uma loku kwenteka, emanti bantfu batawalandza etindzaweni letibekiwe kulo lonkhe lelidolobha. Umuntfu ngamunye utawunikwa emalitha lange-25 ngelilanga.  Lelidolobha livule Tikhungo talo Letisebenta Ngetinhlekelele (i-DOC) kutsi ticale luhlelo lwe-Water Disaster Plan, lelitawucala kusebenta uma ngabe kwenteka kutsi kuphele emanti.
EmabhulomashiniLelidolobha alikukhutsati nakancane lokusetjentiswa kwemabulomashini lagujwa ngaphandle kantsi litsi kutselela kutawufinyetwa kube sikhatsi lesingandluli lihora linye kuphela ngaboLesibili nangeMgcibelo, ngembi kwe-nsimbi ye-9 ekuseni nangemuva kwensimbi ye-6 ntsambama.
“Ibhulomashini/indzawo lengumtfombo wemanti kufanele ikalwe kantsi bonkhe labayisebentisako kufanele bagcine emarekhodi futsi agcinwe kwentelwa kuhlolwa,” kusho lelidolobha.
Lichubeke latsi bantfu labahlala khona kufanele batfole imvume ka-DWS uma ngabe bafuna kutsenga noma kutsengisa emanti emabhuloma-shini/indzawo lengumtfombo wemanti.  Njengencenye yemitamo yahulumende yekulawula kusetjentiswa kwemanti, i-DWS itse labaphetse basebentisa tindlela leticinile kute bacinisekise kwekutsi lemitsetfo lecinile le-bekiwe yekwabelwa kwemanti iyalandzelelwa.  Lelidolobha lisebenta nelicembu lebemtsetfo neLitsimba Lebaphenyi Lelikhetsekile kucinisekisa kuhambisana nemtsetfo.  Kutsatsa tinyatselo ngekumelana nalabaphula umtsetfo  Lelitiko lisandza kwenta umtamo ngekubambisana nalelidolobha, libukete ekuse-tjentisweni kwemanti ngendlela lengafanele endzaweni yase-Mfuleni.  Lenchubo ihlose kucondzisa konkhe kungasebentiseki kahle kwemanti nekungahambisani nalomtsetfo wekusebentisa emanti ngendlela lebekiwe, bebabukete ikakhulukati kuletindzawo letiwasha timoto letingekho emtsetfweni.  “Ngekwemikhawulo yalelidolobha yemazinga 6B, la manti ladlekako (lanatsekako) amasipala angeke asetjentise-lwa kuwasha timoto. Tindzawo tekuwasha timoto letingekho emtsetfweni tidla emanti lamanyenti. Banini betindzawo tekuwasha timoto letinyenti basebentisa emaphayiphi latimele kuhambisa ibhizinisi yabo, kantsi labanye basebentisa emanti lavela etimpompini,” kusho lelitiko.
Noma bakhona labangemancusa emanti labatinikele labasebentela kusita kuvikela kuphela kwemanti, lelidolobha licela bantfu balo kutsi nabo badlale indzima yabo ekongeni emanti. “Sicela bonkhe labasebentisa emanti kutsi bangenelele kulomtamo weLidolobha LaseKa pa,” kusho Lisekela Sodolobha waseKapa Ian Neilson.


Emasu ekonga emanti 
•	Vala	impompi	ngalesikhatsi	ugeza 	ematinyo,	ushefa	noma	ufaka	insipho 	etandleni 	
•	 Shawa	sikhashana	kantsi	usebentise 	emanti	lamancane	nawugeza 
•	 Vikela	kutsenga	emanti	lasemabhodleleni.
Imoto
•	Washa	imoto	yakho 	ngelibhakede 	nesipontshi	kuphela. 	
Esigezelweni
•	Shawa	kunekusebentisa 	libhavu	
•	 Sebentisa	 emanti	lamancane 	ebhavini 	
•	 Gezisani	bantfwana 	labancane	ndzawonye 	
•	 Flashani	emathoyilethi	uma 	ngabe	sekunuka	kakhulu
•	 Beka	sitini	ku-cistern	yakho 	kwehlisa	lizinga	lekusebenta	kwemanti.
Likhishi
•	Sebentisa	izinki	levaliwe	uma	uwasha	titja, 	kunekutsi	uwavulele	aphume 	
•	 Sebentisa	insipho	yekuwasha	titja	ibe 	yincane,	ehlisa	sidzingo 	sekutipula 	
•	 Vala	izinki	ngalesikhatsi 	uwasha	tibhidvo, 	kunekutsi	uwavulele 	aphume	
•	 Sebentisa	lamanti 	lowashe	ngawo	titselo 	netibhidvo	kutselela	timbali. 	
Timbali Nengadze
•	 Tselela	timbali	ngalesikhatsi	kusapholile 	
•	 Tselela	timbali	ngalamanti	lowasebentise 	ekhishini	nawuwasha	titselo	netibhidvo
•	 Sebentisa	manyolo	wemvelo 	nalongenamkhemikhali	engadzeni 		
•	 Emalunga	emphakatsi 	ayacelwa	kutsi	asebentise 	emamitha	abo	emanti 	kuhlola	lapho	kuvuta 	khona	emanti. 

Buka	imitha	yemanti	ngembi 	nangemuva	kwemahora 	lamabili,	uma	ngabe 	ningakaze	nisebentise	emanti.	Uma	ngabe 	lemitha	ayisafani	nasekucaleni,	kusho	kutsi 	kukhona	lapho	kuvuta	khona. 		Takhamuti	tiyacelwa	kutsi	tilungise	timpompi 	letivutako.	Impompi	levuta	ngelitfonsi	linye 	ngelisekhondi	imosha	emalitha	lalinganiselwa 	ku-10	220	emanti	ngemnyaka.
Siyini somiso? Somiso sehlakalo lesiyimvelo lesihambisana nesimo selitulu. Singahlasela tigodzi letinyenti ngetinyanga noma iminyaka kantsi sinemtselela ekukhicitweni kwekudla, kantsi sehlisa iminyaka yekuphila nekungena kwemnotfo etigodzini letinkhulu noma emaveni onkhe.

==================================================================================================================

Page:3

Tfola emandla akho futsi, bika kudlwengulwa 

TfOLA EmANDLA  akho futsi ngekubika kudlwengulwa nekuhlukunyetwa ngetemacansi kulabaphetse labafanele.  

Adele Schormann

Kuba ngulohluku nyetwe ngetemacansi noma udlwengulwe kuyintfo lebuhlungu kakhulu le umuntfu angabukana nayo.
Kungako Emaphoyisa aseNingizimu Afrika (i-SAPS) abe netinhlelo lebatilungisako kwenta kube lula futsi kuphe-phe kutsi bantfu bakhone kubika lobugebengu.
Sikhulumeli semaphoyisa ase Mpumalanga Colonel Mtsholi Bhembe utsi kubalulekile kutsi umphakatsi usebentisane ne-maphoyisa babike ngalobu-gebengu.  "Njengemaphoyisa, kungumsebenti wetfu kudlala indzi ma lenkhulu ekucinisekiseni kwekutsi labenta lobugebengu bayabanjwa nalabo labahlukumetekile baphatseke kahle. Sice la umphakatsi kutsi ute utobika emacala ekudlwengulwa esiteshini semaphoyisa lesisedvute nabo,” kusho Bhembe.
Labahlukunyetiwe kufanele babike bugebengu bekuhluku nyetwa ngetemacansi emapho-yiseni kungakandluli emahora lange-72 ngemuva kwekutsi kwenteke lobugebengu.  Bhembe ucwayise labahluku nyetwe ngekudlwengulwa kutsi batfole lusito lwabochwephesha labacwayisa ngetinhlungu ngemuva kwalesehlakalo.  Utsi, “Ungahle utive ungcolile ufune kugeza emahlandla la-mbalwa kantsi ungatfuka wesabe kuphumela ngaphandle. Akukho nakunye kwaloku lokungakajwayeleki noma kungatsi akusikahle. Kufanele ukhumbule kwekutsi kunetinsita letikhona kutsi tikusite”.
I-Greater Rape Intervention Project (GRIP) ingulenye yeti-nhlangano letisita labahlu-kunyetwe ngekudlwengulwa kutsi bahlolelwe ligciwane Lesandvulelangculazi Nengculazi (i-HIV/Aids) naletinye tifo.
Sonhlalakahle we-GRIP  Thandiwe Maseko utsi le-nhlangano inakekela labahlukunyetwe ngekudlwengulwa.
Utsi, “Sibaniketa umgodla wekubanakekela bese laba la bahlukunyetiwe bahlala endlini yetfu yekuphepha badzimate balungele kukhuluma. Sina-bochwephesha labahambembili labanakekela ngalokundlulele futsi bahlala balungele kusita”.

Ungalibika njani licala lekudlwengulwa emaphoyiseni:
■ Kwekucala, yani emtfolamphilo uyohlolwa. Lombiko utawuba yincenye yelifayela lalelicala kantsi kutawusita emaphoyisa kutsi abambe lona lotsintsekako.
■ Hamba uye emaphoyiseni lasedvute nawe uyovula licala. Leliphoyisa litakubuta imininingwane yakho nekutsi kwentekeni kuwe. Phendvula ubatjele liciniso uzame nekukhumbula yonkhe imininingwane ngendlela longakhona ngayo. Kungahle kube yinchubo lebuhlungu, kodvwa lolwatiso lutawusita nakwentiwa luphenyo.
■ Cela imininingwane yekutsintsana nalomphenyi, kute kutsi utsintsane naye kukwatisa ngalokuchubekako. Lomphenyi naye utakutsintsa uma ngabe kudzingeka lolunye lwatiso loludzingekako.  