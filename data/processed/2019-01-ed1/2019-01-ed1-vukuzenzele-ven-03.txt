Muḓivhi wa zwa kuḽele o ṅwaliswaho Vho Mpho Tshukudu vha tenda zwauri thaidzo dza u vha na mivhili kha vhathu dzi ḓo tandululea nga dzone dziṋe musi vhathu vha tshi fulufhela vhuṱali ha vhomakhulukuku, vha lugisa zwiḽiwa zwavho nga u ongolowa  na u zwi ḽa na vhathu vhane vha vha funa.
Vuk’uzenzele generalzwiḽiwa zwa afrika zwi na mutakaloMuTaKalO 6
Phando 2019Allison CooperNga murahu ha miṅwa ha minzhi ya u ta mbula nga zwigwa da zwa tsumbadwadze ḽa u zwimbelwa na dziaḽedzhi dza zwiḽiwa, Vho Tshukudu vho ḓo sedzulusa zwavhuḓi kuḽele kwo ḓisendekaho nga mvelele ya Yuropa na Ingilandi.
“Ndo limuwa zwauri, u fana na nṋe, vhunzhi ha kiḽaente dzanga ndi vhadzulapo  vha Afrika Tshipembe vha vharema vhane vha shuma zwavhuḓi nahone ndi mura fho wa u thoma une wa vha na vhulwadze ha kutshilele.
Musi ri tshi ṱutshela vhufa hashu ra ḓi dzhenisa kha zwa tshikhuwa na kutshilele kwa dziḓoroboni, hu tshi katelwa na zwine ra bika ra ḽa, ri ḓelwa nga mivhili.”Vho ri vhunzhi ha kiḽaente dzavho vho ṱhaṱhuvhiwa ha wanwa uri vha na malwadze a kutshilele a no fana na vhulwadze ha swigiri, mutsiko muhulu wa malofha na mapfura a thumbuni (mukhavha).
“Zwo ḓa zwa nkwama. Ara li ri zwine ra ḽa zwone, arali ra thudzela kule vhuhone ha muthetshelo wa miṱani yashu, zwi amba uri ri vha vhaṅwe vhathu-vho,” Vho amba.
Vho Tshukudu vho guda uri zwiḽiwa zwa Afrika zwi na mutakalo na muthetshelo wavhuḓi na zwauri phindulo ye ra vha ri khou ṱoḓana nayo u tandulula thaidzo ya zwa mutakalo i tou vha hanefha phanḓa hashu. “R o vha ri tshi ḽa zwiḽiwa zwo tou zwimiwaho, zwa mupo, zwa sialala, zwi si na gluten, miroho, zwi re na GI na GL ya fhasi, zwo bikwaho nga u ongolowa, zwa dzikhalanwaha, zwi sa fheliho nga u ṱavhanya, zwi fushi waho nga mahatsi, zwi songo engedzedzwa ho dzihomounu u itela mirafho,” vho amba.
Musi  vha  tshi khou guda nga ha mi shonga i no lwa na midzi ya vhulwadze, vho ṱuṱuwedzea u ṅwala bugu, Eat Ting, ine ya topola midzi ya tshivhangi tsha malwadze nahone vha shumisa zwidodombedzwa zwo khetheaho zwa kuḽele u lafha kana u langa malwadze.
“Zwiḽiwa zwine zwa dzulela u ambiwa nga hazwo ndi zwa Amerika, Tshaina na Yuropa. Ndo vha ndi khou ṱoḓa u  thoma u shumisa zwiṱirathedzhi musi ndi khou lafha vhalwadze vhanga nda dzhia ḽiga ḽa u ṱoḓisisa nga ha zwiḽiwa zwine zwa wanala Tshipembe ha Afrika zwine zwa vha na pfushi na mutakalo.  Ndo guda zwinzhi kha vhalwadze vha vhaaluwa na miṱa nga ha zwiḽiwa zwa sialala na vhufa na maitele a zwiḽiwa, nda kona u vhona uri zwiḽiwa zwa Afrika zwi na mutakalo, zwi na GI ya fha si, ndi zwa mupo, a zwo ngo engedzedzwa zwiṅwe zwithu na u sa vha na gluten nahone zwi nga shumisiwa u langa kutshilele kwavhuḓi kwa mutakalo,” vho ralo.
U humela murahu kha vhubvo ha havho  ha kuḽele kwa mutakalo zwi na zwivhuya zwinzhi, hu tshi katelwa na uri zwiḽiwa zwi wanala u le luwa nahone zwi vhulunga masheleni. “Zwiliwa zwi aluwa u leluwa kha mashango haya ngauri ndi zwa mupo nahone zwo ḓowela kilima na mavu o nonelaho,” ho amba Vho Tshukudu.
“Zwiḽiwa zwine zwa wanala hune vha vha hone zwi na pfushi nahone tshiṅwe tshi fhinga zwi vha na muthetshe lo wa khwiṋe na mutakalo musi zwi tshi vhambedzwa na zwiḽiwa zwine zwa rengwa mavhengeleni zwine zwa vha zwo bviswa faiba, pfushi na dzimineraḽa nahone zwo ḓala swigiri, muṋo na mapfura a si na mutakalo.”kha vha dzhie ndango ya kuḽele kwavhoVho Tshukudu vho ṱalutshe dza uri zwine zwa khou itisa uri MaAfrika Tshipembe vha vhe na mivhili yo kalulaho na nyaluwo ya malwadze a kutshilele ndi uri vhunzhi ha vhathu vha renga zwiḽiwa zwine zwi dzula zwo bikwa na zwiḽiwa zwa mavhengeleni, a vha iti nyonyoloso yo linganaho, nahone a vho ngo ḓidzhenisa kha vhubvele dzi ha zwiḽiwa ngauralo vha fhedza vha si tsha ḓibikela zwiḽiwa.
“Ri baḓekanya zwiḽiwa zwa mahayani na vhushai. Fhedzi, ngauri zwiḽiwa ‘ zwiswa’ a si zwone zwine zwa vha na muthetshelo une ra u  takalela  nahone zwi shaya pfushi, ri fhedzisela ri tshi vho ḽa lwo kalulaho musi ri khou itela uri ri fure,” vho ralo.
Kha vha dzhie ndango ya kuḽele kwavho nahone vha vhuyelele kha zwiḽiwa zwo ḓalaho pfushi: Vho Tshukudu vha na tsivhudzo dzi tevhelaho kha  MaAfrika Tshipembe: Kha vha dzhie ndango ya zwine vha ḽa.  Kha vha takalele zwiḽiwa  zwapo.  Kha vha gudise vhana nga ha vhufa ha zwiḽiwa zwavho na zwa tshikale zwi elanaho na zwiḽiwa  Kha vha thome ngade ṱhukhu uri vha ḓilimele zwiḽiwa.
“Zwiḽiwa zwo limiwaho ma hayani ndi zwitete u fhirisa zwine zwa rengwa mavhenge leni; ngade dza mahayani a dzi shumisesi dzikhemikhaḽa, dzi no fana na mishonga ya u vhulaha zwikhokhonono; nahone u lima ngadeni ndi dzilafho , ndi maitele a nyonyoloso, i thusa u ita uri miṱa i farane nahone i ṱuṱuwedza uri vhana vha ḓivhe vhubvo ha zwiḽi wa,” vho ralo.
Mihumbulo ya zwikha futhini (mufaro)Musi vha tshi panga zwiḽi wa kha tshikhafuthini, Vho Tshukudu vha dzinginya uri miroho, zwihulu miro -ho ya sialala i  na pfushi u fhirisa tshipi nishi nahone i aluwa hu si na vhuleme kha vhupo ha ma hayani. Vha nga tou engedza mutshelo, zwihulu ya vhufa na sialala i fanaho na thebeila na mahuyu; na nḓuhu mbisi, na phonḓa, mafula na thebvu.
Vha nga zwi bika na nḓuhu.
Tsumbo, vhuswa ha makhaha; muroho wo bikiwa na nḓuhu kana phinathibatha; na tshidzimba, nḓuhu na phonḓa na khavhishi.
 Ri khou lalela mini?Vho Tshukudu vha khou kwengweledza uri vhathu vha dzhiele nzhele  ṋawa ngauri  dzi ita tshisevho tshavhuḓi vhuria nahone dzi nga enged zwa kha dzisaladi  kana vha ṱanganyisa na tshidzimba. Dzi nga dovha hafhu dza shumi swa u ita dzibega nahone dzo pfuma phurotheini, faiba na mineraḽa.
Vho dovha hafhu vha the mendela  ṋama ya miraḓo ya nga ngomu ya zwifuwo (mala, mbilu, zwikhwikhwi, magulu na gwanḓa), zwine zwo pfuma phurotheini nahone a zwi ḓuri; hu tshi katelwa na maḓabula, murambo, (amadumbe), na mafhuri kha zwiḽiwa zwavho.
“Vha songo shela swigiri kha murambo na mafhuri nahone vha ḽe na lukanda arali zwi tshi konadzea,” vho ralo.