
IiNdaba zeLutshaVuk’uzenzele ULondiwe Mbatsane sele asebenza ngokusizwa liHlelo le-NYDA lokuFaka abaNtu emSebenzini.
UV elabahlinze 2019 UmGadangiso 2Ukunikela ilutjha elingasebenziko ithembaI-EJENSI etlanywe ngurhulumende enikelwe nomsebenzi wokuqalana neentjhijilo ezihlubayeza ilutjha inamahlelo ewenzako anqophe ukunikela ilutjha ithuba lokuzakhela ikusasa.
Ukuqalana nokutlhayelelwa misebenzi kwelutjhaSilusapho NyandaULondiwe Mbatsane, ongumbanduli wamakghono wehlangano ezijameleko iGrassroot Soccer, wabhalelwa kufumana umsebenzi iminyaka emibili ngaphambi kokufumana isizo ku-Ejensi yokuThuthukiswa kweLutjha yeliZweloke (i-NYDA) eyamvulela amathuba.
Umuntu omutjha lo, oneminyaka ema-24, wathi ngokusizwa ngesizo le-NYDA lokufumana umsebenzi, lokho kwamenza wakghona ukusiza ummakhe ongasebenziko.  Ngemva kobana uMbatsane ezwe ngomnganakhe ngehlelo le-NYDA lokufuniswa umsebenzi, wathumela i-CV yakhe nesitiﬁ  kedi sikamethrigi ku-NYDA ngeposommoya. Isakhamuzi lesi seHazyviewwathi wathumela imininingwana yakhe ekuthomeni kukaTshirweni, kwathi ngekupheleni kukaMhlolanja wathoma emsebenzinakhe omutjha.Wathi, “Ngathumela i-CV yami nesitiﬁ  kedi sami sikamethrigi kodwana nganginokusaba bokobana abazukungibiza ngombana gade bafuna umuntu onemethrigi kanti mina bengineemfundo ezingaphezudlwana”.Zifaka hlakangana iDiploma in Human Resources  ye-Stanford International Collegene-Diploma in Business Management  ye-Tshwane South TVET College , leziziqu khange zimsize ukufumana umsebenzi ngaphambi kokungenelela kwe-NYDA.
Ihlelo lokufakwa emsebenzini linqophe ukuhlanganisa ilutjha elinamakghono nelinganawo, ukuﬁ  kela eminyakeni ema-35, bafunyane imisebenzi kumakhampani aneenkhala.
Ihlelo leli lisiza godu ilutjha ukufumana amakghonofundwa afaneleko ngehlelo layo lokubandulela ukulungela umsebenzi. Ihlelo leli libandula ngokukhethekileko ilutjha elinganamakghonofundwa ukubalungiselela imisebenzi.
“Kufuze ilutjha lisebenzise amathuba anikelwa yi-NYDA,” kwatjho uMbatsane. I-NYDA inamahlelo abalwako anqophe ukufaka abafuna umsebenzi eenkhaleni zomsebenzi ezifaneleko. Amahlelo la afaka i-Pearson Job Seekers Opportunity neNational Youth Service Programme.
Abantu abatjha abanekareko yokuba yingcenye yamahlelo la bangathumela amaCV wabo ku-NYDA ngeposommoya nofana bawase ngokwabo ema-oﬁ  sini we-NYDA.
I-ejensi itlola imininingwana yalabo abamakethako ngaphambi kokubamadanisa nabaqatjhi abafuna amakghonofundwa wabo akhethekileko. vThintana ne-NYDA ngokudosela ku: 0800 52 52 52 nofana ngokuthumela iposommoya ku: info@nyda.gov.za.
Dale HesIhlangano enqophene nelutjha i-Lulaway isebenza ngamandla ukuqalana nomraro wokungasebenzi kwelutjha sele idosephambili umzamo wokuvulela ilutjha elingaphezu kwee-30 000.
Ngokubambisana norhulumende, iinhlangano ezizijameleko namakhampani wangeqadi, i-Lulaway ihlome amaziko wemiSebenzi angaphezu kama-200 kizo zoke iimfunda ezilithoba.
E-Bellville, i-Lulaway Workforce Development Project  – esekelwe ngeemali liDorobha leKapa – inehlelo leminyaka emithathu lokubandula abamakethako nokuzilungiselela isikhathi sokusebenza.
Ukusukela ekuthomeni komnyaka wee-2011, ihlangano lesele itlolise abantu abatjha abangaphezu kwee-516 149 kubuthelelomininingwana yayo kanti sele ifake abantu abatjha abazii2 968 emisebenzini yasafuthi, ukusukela keyokulawula, imisebenzi kawokewoke, zokuphepha, wezovikela, ukuthengisa, imisebenzi yokuziphotjhonga namaziko wezokuthintana.
Omunye wabazuzi bethu ngu-Beauty Mnxulu (oneminyaka ema-26), ohlala eKhayelitsha.
Ngemva kweminyaka emine emide yokutlhaga afuna umsebenzi, uMnxulu watlolisa ehlelweni lokulungela umsebenzi le-Lulaway njengomsebenzi oqatjhako weFidelity.
 “Nangiya ekubandulweni kokulungela umsebenzi, nakho lokho kwaba kuphumelela kwebhudango kimi ngombana abantu egade basifundisa bebakwenza lokho ngokuzimisela nangethando lomsebenzi. Bengazi kobana ibandulo leli lizongisiza ngifumane umsebenzi.
Kungakadluli nesikhathi eside ngemva kwalokho ngaqatjhwa.
Ngihlangana nabantu abahlukileko qobe langa; abantu bayatlhaga ukufumana umsebenzi kodwana ngizimisele ukufaka isandla. Ngombana ngafundiswa babantu bakwa-Lulaway, ngenza umsebenzami ngetjisakalo begodu ngiyakuthanda lokhu engikwenzako,” kwatjho uMnxulu.
Esinye isakhamuzi seKhayeli-tsha, uZikhona Yeko (oneminyaka ema-24) naye watlhaga ukufumana umsebenzi kodwana ngemva kokuzibandakanya ehlelweneli, njenganje usebenza njengomthengisi kwa-Cell C.
“Imitlhago engidlule kiyo iyingcenye yepumelelo yami ngombana ingiphe amandla,” kwatjho uYeko.
ILunga lekomiti likameyara lamathuba wezomnotho, u-James Vos, wathi ihlelo leli liyipumelelo etjengisa kobana ngokubambisana nabatjhe-bisani kungaletha ipumelelo phezu kweentjhijilo zokutlhoga umsebenzi. vIlutjha elifuna ukutlolisa ne-Lulaway lingafaka imininingwana yalo ku: https://www.lulaway.
