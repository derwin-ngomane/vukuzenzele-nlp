Imiba yoLutshaVuk’uzenzele ULondiwe Mbatsane ngoku uqeshiwe ngenxa yoncedo alufumene kwiNkqubo yokuFunela Abantu imiSebenzi ye-NYDA.
EyeKhala 2019 Ushicilelo 2Silusapho NyandaULondiwe Mbatsane, ongumqeqeshi  wezakhono wombutho ongenzi nzuzo  weGrassroot Soccer , akakwazanga ukufumana umsebenzi kangangeminyaka engaphezulu kwemibini ngaphambi kokuba i-Arhente yeSizwe yoPhuhliso loLutsha  (i-NYDA) imnike uncedo.
Le ntombazana ineminyaka engama-24 ubudala ithe ekumncedeni kwayo ukuba ifumane umsebenzi, i-NYDA ibenako ukunceda umama wakhe ongasebenziyo.  UMbatsane, emva kokuva kumhlobo malunga nenkqubo yokufunela abantu imisebenzi ye-NYDA , wathumela i-CV yakhe nge-imeyile kunye nesatiﬁ  keti sematriki kulearhente.
Lo mhlali waseHazyview wathi wangenisa amaxwebhu akhe ngenyanga yoMqungu kodwa kwathi kuphela inyanga yoMdumba wabe sele eqalisa emsebenzini wakhe omtsha.
“Ndangenisa i-CV yam kunye nesatifiketi sam sematriki kodwa ndandinexhala lokuba ukuba abayi kundibiza ngoku-ba babefuna umntu onematriki kodwa mna ndandisele ndiphumelele namanye amabakala ngaphezu kwematriki,” utshilo.
La aquka  i-Diploma in Human Resources  endayiphumelela eStanford International College  kunye neDiploma in Business Management  yona endayiphumelela eTshwane South TVET College , ekungekho nanye kuzo eyathi yamnceda ukuba afumane umsebenzi ngaphambi kokungenelela kwe-NYDA.
Le nkqubo yokufunela abantu imisebenzi ijolise ekufuneleni abantu abatsha abanezakhono noqeqesho lwasesikolweni nabo bangenalo, abaneminyaka  engaphantsi kwengama-35 ubudala, kwiinkampani ezinezithuba zemisebenzi.
Le nkqubo ikwanceda abantu abatsha ukuba bafumane izakhono eziyimfuneko isebenzisa inkqubo yoqeqesho ukubalungiselela imisebenzi. Le nkqubo igxininisa kakhulu kubantu abatsha abangenazo izakhono ezifunyanwa esikolweni ukubenza balungele ukungena emisebenzini.
Abantu abatsha kufuneka basebenzise amathuba anikezelwa yi-NYDA, utshilo uMbatsane.
I-NYDA ineenkqubo ezininzi ezijolise ekufuneleni abantu abafuna umsebenzi imisebenzi efanelekileyo. Ezi ziquka iPearson Job Seekers Opportunitykunye neNkqubo yeNkonzo yoLutsha yeSizwe.
Abantu abatsha abafuna ukuba yinxalenye yenye yezi nkqubo bangathumela ii-CV zabo kwi-NYDA nge-imeyile okanye bazise ngokwabo buqu kwii-oﬁ  si ze-NYDA.
I-NYDA yona  iye izifake kwiikhompyutha iinkcukacha zabantu abafuna umsebenzi ngaphambi kokubadibanisa nabaqeshi abakhangela abantu abanezi zakhono bazifunayo. vUkunika ithemba kulutsha olungasebenziyoI-ARHENTE KARHULUMENTE enomsebenzi wokulwa  nemingeni ejongene nolutsha lwesizwe iqhuba iinkqubo ezininzi ezijolise ekunikeni ulutsha amathuba.
Ukulwa ingxaki yokungasebenzi kolutshaQhagamshelana ne-NYDA ngokutsalela umnxeba kule nombolo: 0800 52 52 52 okanye ngokuthumela iimeyile ku:  info@nyda gov.za.
Dale HesUmbutho woLutsha iLulaway uncedisa kakhulu kwingxaki yokunqatyelwa yimisebenzi kolutsha. Lo mbutho ufunele abantu abatsha abangaphezulu kwama-30 000 amathuba omsebenzi kunye nokuqeqeshwa ukwingqesho. Ukusebenzisana kakhulu norhulumente, imibutho engajonganga nzuzo kunye necandelo labucala, iLulaway iseke amaziko emisebenzi angaphezulu kwama-200 kuwo onke amaphondo alithoba.
E-Bellville, i-Lulaway Workforce Development Project– exhaswa ngemali sisiXeko saseKapa – iqhuba inkqubo yoqeqesho ethatha iminyaka emithathu eqeqesha abantu abafuna umsebenzi kwizakhono zomsebenzi.
Ukususela ekuqaleni kowama-2011, lo mbutho ubhalise abantu abatsha abangaphezulu kwama-516 149 kuluhlu lwawo lwabantu abafuna umsebenzi, waqeqesha abangama-5 472 waza wafumanela imisebenzi esigxina abangama-2 968.
Iintlobo zale misebenzi ziquka izikhundla zokunikezela ngenkxaso yase-oﬁ  sini, imisebenzi engagxininisa kokuthile,  ukuba ngunogada, ukusebenza kwicandelo lezentengiso, elezobuhle kunye nemisebenzi yamaziko ezoqhagamshelwano.
Omnye oncedwe ngulo mbutho nguBeauty Mnxulu (oneminyaka yobudala engama-26), ohlala kwilokishi yaseKhayelitsha.
Emva kweminyaka emine emide esokola engafumani msebenzi, uMnxulu wabhalisa kwinkqubo yokuqeqeshelwa umsebenzi yeLulaway. Ngoku usebenza kwicandelo lokuqesha abantu abafuna imisebenzi kwaFidelity.
“Ngethuba ndandisiya  kuqeqesho lokulungela umsebenzi, oko nako kwakuliphupha elifezekileyo kum kuba abantu ababesifundisa bakwenza oko ngolangazelelo nangomdla.
Ndandisazi ukuba oko kuza kundinceda ukuba ndifumane umsebenzi kwaye kungekudala emva koko, ndaqeshwa. Ndidibana nabantu abahlukeneyo yonke imihla; abantu bayasokola ukufumana imisebenzi kodwa ndizimisele ukubanceda.
Ngenxa yezakhono endazifundiswa ngabantu bakwaLulaway, umsebenzi wam ndiwenza ngokuzinikela nangomdla kwaye ndiyawuthanda umsebenzi wam, ”utshilo uMnxulu.
Omnye umhlali waseKhayelitsha, uZikhona Yeko (oneminyaka engama-24 ubudala) wasokola naye ukufumana umsebenzi kodwa emva kokuthatha inxaxheba kule nkqubo, ngoku usebenza njengomthengisi kwa-Cell C.
“Iingxaki endadibana nazo ziyinxalenye yempumelelo yam kuba zandenza ndomelela,” utshilo uYeko.
Ilungu lesixeko lekomiti kasodo lophu  lamathuba ezoqoqosho, uJames Vos, uthe lenkqubo ingumzekelo omhle wendlela yokusebenza kunye namahlakani onokuthi usetyenziswa kwidabi lokulwa intswelo-ngqesho. vAbantu abatsha abafuna ukubhalisa kwiLulaway bangafaka iinkcukacha zabo kule webhusayithi: https://www.lulaway.