Mafhungo a VhaswaVuk’uzenzeleLindiwe Mbatsane zwa zwino u khou shuma, ndivhuwo kha Mbekanyamushumo ya NYDA ya u Dzhenisa vhathu Mushumoni.
Fulwana 2019 Khanḓiso 2U ṋea fulufhelo vhaswa vha sa shumihoZHENDEDZI ḼA MUVHUSO ḽo hwedzwaho maanḓa a u lwa na khaedu dzo livhanaho na vhaswa vha lushaka ḽi tshimbidza mbekanyamushumo dza tshivhalo dzo livhiswaho kha u ṋea vhaswa tshikhala tsha u lwisa.
U lwa na vhushayamushumo ha vhaswaSilusapho NyandaLondiwe Mbatsane, ane a vha mugudisi wa zwikili, wa dzangano ḽi sa shumeli malamba ḽa Grassroot Soccer , o vha a sa khou wana mushumo lwa miṅwaha i fhiraho mivhili phanḓa ha musi Zhendedzi ḽa Mveledziso ya Vhaswa ḽa Lushaka (NYDA) ḽi tshi mu thusa nga u mu wanela mushumo.
Mufumakadzana uyu wa miṅwaha ya 24 o ri kha u mu thusa u wana mushumo, NYDA yo ita uri a kone u thusa mme awe vha sa shumiho.  Mbatsane, nga murahu ha musi o pfa nga khonani yawe nga ha mbekanyamushumo ya NYDA ya u dzhenisa vhathu mushumoni, o ḓo rumela CV yawe na ṱhanziela ya maṱiriki nga imeiḽi kha zhendedzi.  Mudzulapo wa Hazylview o ri o rumela maṅwalo awe nga Phando , nga Luhuhi , a vha a tshi khou thoma u shuma mushumoni wawe muswa.
“Ndo rumela CV yanga na ṱhanziela ya maṱiriki fhedzi ndi tshi khou tshuwa uri a vha nga ḓo nkwama ngauri vho vha vha tshi khou ṱoḓa muthu ane a vha na maṱiriki, nṋe ndo vha ndi na dziṅwe ndalukano nga nnḓa ha maṱiriki fhedzi,” o ralo.
Hedzi dzi katela Diploma ya Human Resources  u bva Stanford International College na Diploma ya Business Management  u bva Tshwane South TVET College, dzine a huna na nthihi khadzo ye ya nthusa u wana mushumo phanḓa ha musi NYDA i tshi dzhenelela kha u nthusa u wana mushumo.
Ndivho ya mbekanyamushumo ya u dzhenisa vhathu mushumoni ndi u ṱumanya vhaswa vha miṅwaha ya u swika kha 35 vha re na zwikili na vha si na zwikili, na  mishumo kha khamphani dzine dza vha na zwikhala zwa mishumo.
Mbekanyamushumo i dovha ya thusa vhaswa u wana zwikili zwo teaho nga kha mbekanyamushumo ya vhupfumbudzi ha ndugiselo ya mushumo.
Mbekanyamushumo iyi i pfumbudza fhedzi vhaswa vha si na zwikili u itela mimaraga ya mishumo.
Vhaswa vha fanela u shumisa zwikhala zwi ṋetshedzwaho nga NYDA, o ralo Mbatsane.  NYDA i na mbekanyamushumo dzo vhalaho dzo livhiswaho kha u dzhenisa vhaṱoḓi vha mushumo kha zwikhala zwo teaho. Hedzi dzi katela  Pearson Job Seekers Opportunity  na Mbekanyamushumo ya Tshumelo ya Vhaswa ya Lushaka.
Vhaswa vhane vha vha na dzangalelo ḽa u vha tshipiḓa tsha iṅwe ya mbekanyamushumo idzi, vha nga rumela CV dzavho kha NYDA nga imeiḽi kana u isa nga vhone vhaṋe kha oﬁ  si dza NYDA.
Zhendedzi ḽi ḓo dzhenisa zwidodombedzwa zwa vhaṱoḓi vha mushumo kha sisiṱeme, phanḓa ha musi ḽi tshi zwi vhambedza na zwikili zwine vhatholi vha khou ṱoḓa zwone .vKha vha kwame NYDA nga u founela kha 0800 52 52 52 kana nga u rumela imeiḽi kha info@nyda.gov.zaDale HesDzangano ḽo livhanaho na zwa vhaswa, Lulaway, ḽi khou sedzana vhukuma na fhungo ḽa vhushayamushumo ha vhaswa, ḽo no tshimbidza zwikhala zwa ngudamushumo na zwa mushumo zwa vhaswa vha fhiraho 30 000.
Ḽi tshi khou shumisana na muvhuso tshoṱhe, madzangano a sa shumeli malamba na sekhithara ya phuraivethe, Lulaway yo thoma senthara dza mushumo dzi fhiraho 200 kha mavundu oṱhe a ṱahe.
Ngei Bellville, Thandela ya Mveledziso ya zwa Mishumo ya Lulaway – yo lambedzwaho nga City of Cape Town – i tshimbidza mbekanyamushumo ya vhupfumbudzi ya miṅwaha miraru u thusa vhaṱoḓi vha mushumo u vha lugisela ḽifhasi ḽa mushumo.
U bva nga 2011, dzangano ḽo ṅwalisa vhaswa vha fhiraho 516 149 kha dathabeisi ya vhaṱoḓi vha mushumo yaḽo, yo pfumbudza vha 5 472 na u dzhenisa vha 2 968 kha mishumo ya tshoṱhe, u bva kha vhuimo ha zwa ndaulo, mishumo zwayo, vhutsireledzi, ya thengiso, zwa lunako na mishumo ya senthara dza vhukwamani.
Muṅwe wa vhavhuelwa ndi Beauty Mnxulu (26), a dzulaho ḽokhesheni ya Khayelitsha.
Nga murahu ha miṅwaha miṋa milapfu ya u tambula u wana mushumo, Mnxulu o ḓo saina kha mbekanyamushumo ya u lugisela mushumo ya Lulaway.
Zwa zwino o tholiwa sa mushumi wa u wana na u thola vhathu kha Fidelity.
“Musi ndi tshi ya kha vhupfumbudzi ha u lugiselwa mushumo, kha nṋe na zwenezwo zwo tou vha u wedza muḽoro wanga ngauri vhathu vhe vha ri funza vho zwi ita nga vhudugambilu.
Ndo zwi ḓivha uri zwi ḓo nthusa u wana mushumo, hu sa athu fhela tshifhinga tshilapfu, ndo mbo ḓi tholiwa. Ndi ṱangana na vhathu vho fhambanaho ḓuvha ḽiṅwe na ḽiṅwe;vhathu vha khou konḓelwa u wana mishumo, fhedzi nṋe ndo ḓiimisela u thusa.
Hezwi zwi itiswa nga nḓila ye nda funzwa ngayo nga vhathu vha Lulaway. Ndi khou ita mushumo wanga nga mbilu ya lufuno na uri ndi funa zwine nda khou shuma zwone,”u ralo Mnxulu.
Muṅwe mudzulapo wa Khayelitsha Zikhona Yeko (24), na ene o tambula u wana mushumo fhedzi nga murahu ha u dzhenela kha mbekanyamushumo, zwa zwino u khou shuma sa murengisi kha Cell C.
“Thambulo ye nda ṱangana nayo ndi tshipiḓa tsha u bvelela hanga ngauri zwo ita uri ndi khwaṱhe,” Yeko o ralo.
Muraḓo wa komiti ya meyara ya iyi ḓorobo Vho James Vos, vha tshi amba nga ha zwikhala zwa ikonomi, vho ri mbeka-nyamushumo ndi mushumo wo bvelelaho wa u sumbedza uri nga u shumisana ri a kona u kunda khaedu dza vhushayamushumo. vVhaswa vha ṱoḓaho u ṅwalisa kha Lulaway vha nga ita phurofaiḽi pfufhi kha https://www.lulaway.co.za/register/vha ya kha senthara dza mishumo dza tsinisa na ha havho u ḓadza fomo dza khumbelo dza mushumo na uri hu itwe ṱholo.
  Lulaway vho no dzhenisa vhaswa vha fhiraho 30 000 kha zwikhala zwa mishumo kana zwa ngudamushumo u ya kha Afrika Tshipembe ḽoṱhe.