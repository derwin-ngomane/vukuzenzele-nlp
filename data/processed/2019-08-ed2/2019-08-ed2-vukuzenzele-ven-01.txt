Vuk’uzenzeleGBVFMasiandoitwa a GBVF a tshoṱhe kha vhutshilo ha vhanaKHAKHATHI DZO ḒISENDEKAHO  nga mbeu na mabulayo a vhafumakadzi nga vha vhafunwa vhavho dzi nga vha na masiandoitwa o kalulaho a  mutakalo, nyaluwo na u bvelela ha ṅwana.
Allison CooperVhana vhane vha alu wa miṱani ine ya vha na dzikhakhathi dzo ḓisendekaho nga mbeu na u vhulawa ha vhafu makadzi nga vhafunwa  vhavho (GBVF) vha dzulela u pfa vha si na fulufhelo.
Hezwi ndi u ya nga Vho Dr Dudu Ngubeni, dokotela wa zwa mishumoni kha Muhasho wa Mutakalo Gauteng, vhane vho khwaṱhisedza uri tshaka dzoṱhe dza GBVF ndi u pfuka pfanelo dza vhana.
GBVF ndi khakhathi dzine dzo livhiswa kha muthu kana tshigwada, dzo ḓisendeka nga phambano ya mbeu. “GBVF ndi ngoho i pfisaho vhuṱungu shango ḽoṱhe nga vhuphara nahone zwi tshusaho ndi zwa uri zwo ḓalesa Afrika Tshipembe,” vho ralo  Vho Dr Ngubeni.
“Kha vha humbule uri u tzhipiwa na u rwiwa zwi ita mini kha vhana. Nṱha  ha mafuvhalo a muvhili na ma siandoitwa a tshifhinga tshi lapfu a vhuḓipfi na thaidzo dza muhumbulo zwine zwa nga livhisa kha u ḓivhulaha, hu na thaidzo dza zwa ma tshilele, samba na u sa ṱanga nedzwa nga vhathu,” vho ralo vha tshi ḓadzisa.
Masiandoitwa a tshifhi nga tshilapfuMasiandoitwa a GBVF a a fhambana kha vhana u ya nga zwiitisi zwo fhambanaho, u fana na lushaka lwa hone, u ri zwo itea lungana na vhunzani ha u tambudzwa. Zwiṅwe zwitsikeledzi muṱani, u fana na vhabebi vhane vha vha na vhulwadze ha muhumbulo kana  thaidzo ya u shumise swa ha zwidzidzivhadzi  zwi nga ṋaṋisa masiandoitwa.
GBVF i nga vha nga u amba, lwa u vhaisa muvhili, lwa vhudzekani kana lwa mu humbulo. “Vhana vha kha khohakhombo khulwane ya thaidzo dza muhumbulo na matshilele, hu si na ndavha uri vho tambudzwa thwii kana hai.” vho ralo Vho Dr Ngubeni.
“Ndi ngoho yo ṅwalwaho fhasi ya uri vhanna nga u angaredza, vha na maanḓa na ndangulo kha vhafumakadzi na vhana, kanzhi zwi tshi itwa nga kha dzikhakhathi. GBVF i kundisa vhana tshikhala  tsha u ḓibveledza  vhukoni havho lwo fhelelaho. Vha nga shan duwa u sa tsha pfa u tambula  nahone vha nga fhedza vha tshi dzhia uri  dzikhakhathi ndi yone nḓila yo teaho ya u swikelela miḽoro yau,” vho ḓadzisa ngauralo.
Vhana vhaṱuku vhane vha khou vhona kana u tshenzhe ma GBVF vha  nga vho dzhe nwa nga mazhuluzhulu kana nyofho dzo kalulaho; mutsiko;  u xelelwa nga dzangalelo kha zwa tshikolo, khonani kana zwiṅwe zwithu zwe vho vha vha tshi zwi takalela kale; u kundelwa u eḓela, hu tshi katelwa miḽoro ya u tshuwisa kana u ḓishishela wo lala; vhuhali ho kalulaho, mbiti na u xelelwa nga dzangalelo ḽa zwiḽiwa.Vhana vho no aluwaho vha ḓisumbedza nga nḓila yo fhambanaho. Vhatukana vha nga sumbedza mbiti dzavho lu vhonalaho, nga u vha na vhuhali; u shumisa dzikhakhathi u tandulula thaidzo;kana u shumisa halwa na zwidzidzivhadzi,u itela u hangwa nga ha tshenzhemo na zwithu zwi si zwa vhuḓi zwo iteaho.
Vhasidzana vha anzela u zwi khuba nga ngomu mbiluni.
Vha nga thoma u ḓibvisa kha vhathu, mazhuluzhulu kana mutsiko wa muhumbulo; vha thoma u vha na maḽele a songo dzudzanyeaho kana u ḓihuvhadza nga u ḓitshea kana u shumisa zwikambi na zwidzidzivhadzi.
Vhunzhi ha zwifhinga,  masiandoitwa a GBVF kha vhana a dzhia tshifhinga tshilapfu nga murahu ha u tambudzwa. Vho no vha vhaaluwa, hu na khonadzeo khulwane ya uri vhone vhane vha ḓidzhenise kha  vhushaka vhu re na dzikhakhathi na u tambudzana. “ Ngudo dzo sumbedzisa uri vhana vhane vha tshenzhema GBVF vha nga aluwa vha tshi tenda kha u sa lingana ha maanḓa, kha vhushaka ha matshilisano na ha tshitshavha. Vha dovha vha vha vhone vhane vha fhedza vha tshi tshila nga ku tshilele kune kwa ita uri hu vhe na GBVF,” vho ralo vha tshi ṱalutshedza Dr Vho Ngu beni.
 Vhana vha nga fhedza vha tshi vha vhone vhatambudzi vha GBVFVho Siliziwe Mbambo, mushu mela vhapo wa u tsireledza vhana u bva Sentharani ya Vhana na Vhafumakadzi ya  Saartjie Baartman  (SBCWC), vha tendelana nazwo. “Musi vha tshi vho aluwa,vhana vha nga fhedza vha tshi vha vhone vhatambudzi vha  GBVF  kana u shumisa zwidzidzivhadzi,” vho ralo.
SBCWC i shumana na milandu miswa ya GBVF ḓuvha ḽiṅwe na ḽiṅwe.“Vhu zhi ha vhana vha kwamea nga GBVF thwii kana zwi songo livhana navho thwii , zwine zwa vha vhea kha khohakhombo khulwane.
Senthara yo vhona nyaluwo kha tshivhalo tsha vhane vha khou ṱoḓa tshumelo  nahone GBVF ndi tshone tshivhangi tshihulwane,” vho ralo Vho Mbambo.
Kha muṅwe mulandu, ṅwa na o vha a tshi khou ṱoḓa u ḓivhulaha nga mulandu wa u shaya thikhedzo ya vhabebi, lufuno na u ṱanganedziwa.
“Vhabebi vho vha vha tshi dzulela u lwa na u semana, phanḓa ha vhana. Nga mula ndu wa izwo, ṅwana a xelelwa nga dzangalelo ḽa tshikolo na bono,” vho ralo Vho Mbambo.
Vhana vha anzela u edzisela matshilele. Vhatukana vha edzisela vhokhotsi avho kha u  tambudza vhafumakadzi.
Vhasidzana vha guda u bva kha vhafumakadzi uri dzikha khathi ndi nḓila ya matshilele nahone vha tea u tshila nazwo.
Naho zwo ralo, a si vhoṱhe vhana vhane vha dzhia mai tele o raloho. Vhunzhi havho vha lingedza uri vha songo ita vhukhakhi ho itwaho nga vhabebi vhavho.
Vhana na vhaswa vhane vha khou aluwa hune vha tshe nzhema GBVF vha tea u ṱolwa nga vhashumi vha mutakalo vho pfumbudzwaho, vhane vha ḓo ta dzilafho ḽo teaho  ḽa muhumbulo na tsivhudzo dza matshilele. Dzilafho ḽi katela theraphi, kha dziṅwe nyimele, mishonga i a thusa. Vhabebi kana vhaṱhogomeli vha sa tambudzi na vhone vha ṱoḓa thikhedzo. vU itela zwidodombedzwa zwinzhi kana thikhedzo kha vhana vhane vho kwamea nga GBVF, kha vha founele nomboro ya mahala ya Senthara ya Ndaulo ya GBVF kha: 0800 428 428  kana vha humbele uri mushumela vhapo a vha founele nga u puṱedza *120*7867# kha luṱingokhwalwa.
Vha nga dovha hafhu vha kwama vha Stop Gender Violence Helpline kha  0800 150 150 kana  SBCWC kha: 021 633 5287.
“GBVF i kundisa vhana tshikhala tsha u ḓibveledza vhukoni havho lwo fhelelaho. ’’