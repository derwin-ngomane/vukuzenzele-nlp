Vuk’uzenzeleGENERALTsotlhe tse o tlhokang go di itse ka UIF DIKGANGKAKARETSOFa e le gore o ntse o due lela Letlole la go Kgao lwa kwa Tirong (UIF), sebaka se se rileng, o ka kgona go dira topotuelo ya d itshia melo fa o ka latlhegelwa ke tiro, fa o retelelwa ke go ya tirong ka ntlha ya bolwetse kgotsa fa o tsere matsatsi a fa o le mo mmeleng kgotsa fa o godisa ngwana yo monnye.  Bajalefa ba moswi yo a neng a duelela UIF le bona ba ka tlha tlhela topotuelo mo legatong la gagwe.
Mothapi o tshwanetse go kwa disa badiri ba gagwe mo go UIF gang fela fa ba sena go simolola go mo direla. O tshwanetse gape le go duelela UIF mo legatong la bona mme phesente e le nngwe ya tuelo eno e tla gogiwa mo mogolong wa modiri fa phesente e nngwe e le nngwe e tla nna e e duelelwang ke mothapi – go duela UIF kgwedi e nngwe le e nngwe.
Seelo sotlhe se se duelwang ke diphesente di le pedi fela tsa mogolo wa modiri.
Badiri ba bangwe ga ba tlhoke go duela UIF, go tsenyeletsa bao ba dirang diura di sa fete di le 24 mo kgweding; beng ba dikgwebo ba ba ithapileng; badiri bao ba golang ka khomišene fela; mmo go le ditokololo tsa palamente, tsa kabinete, ditona mmogo le bakhanselara ba dimasepala.
Go tlhatlhela topotuelo kwa UIFFa o ka latlhegelwa ke tiro, o ka tlhatlhela topotuelo kwa UIF gore o duelwe ditshiamelo.
Madi a UIF e a duelang a ikae gile ka bontsi jwa dipoelo tsa modiri, mme a balelwa magareng ga 38% le 60% ya megolo ya bona mo sebakeng sa matsatsi a le 238 a ntlha mme go duelwa madi a a sa sutiseweng 20% fa o na le matsatsi a le 239 go fitlha go a le 365.
Bao ba golang megolo e e kwa tlase ba tla duelwa phesente e e kwa godimo.
Diura dingwe le dingwe tse motho a di diretseng, o neelwa maduo a letsatsi – seno ga se a tshwanela go feta maduo a le 365.
Gore o letlelelwe go amoge la maduo a a kwa godimo, o tshwanetse wa bo o ne o le mo tirong o sa kgaotswe, jaaka mo duela ditlamelo tsa UIF, sebaka sa bonnye jwa dingwaga di le nne pele o ka tlhatlhela topo tuelo.
Kgetse ya topotuelo ya ditshi amelo tsa UIF e tshwanetse go tlhatlhelwa pele dikgwedi di le 12 di ka feta morago ga go latlhe gelwa ke tiro mme ditshiamelo tseo di tla duelwa go simolola ka letlha leo o latlhegetsweng ke tiro ka lona.
Ditshiamelo di duelwa fela fa e le gore mothapi wa gago ke ene yo a go kgaotseng mo tirong kgot sa fa e le gore konteraka ya gago e jelwe ke nako. Ga go ditshi amelo tse o tla di duelwang fa e le wena yo a rotseng tiro, ntle le fela fa e le gore o jesitswe tiro.
Ditshiamelo tsa fa o le mo setsetseng  Gore o kgone go tlhatlhela ka katlego kgetse ya topotuelo ya ditshiamelo tsa UIF fa o le mo ma tsatsing a setsetse o tshwanetse wa bo o na le sebaka sa dibeke di le 13 o le mo tirong pele ga letlha la go tlhatlhela topotuelo. O tshwanetse gape go tsenya kopo ya ditshiamelo tsa go nna mo setsetseng pele ngwana wa gago a belegwa kgotsa pele ga dikgwedi di le 12 morago ga go belegwa.
O ka tlhatlhela topotuelo ya UIF fa fela e le gore ga o amogele mogolo wa gago ka botlalo. Di tshiamelo tsa batsetse di duele lwa sebaka sa matsatsi a le 121, go akaretsa fa o ka nna le tshololo ya mpa kgotsa wa belega lesea le sa tlhole le tshela.
Ditshiamelo tsa fa o le mo bolwetseng Gore o tlhatlhele kgetse ya ditshi amelo tsa fa o le mo bolwetseng o sa kgone go dira ka ntlha ya bo lwetse o tshwanetse go dira jalo pele go ka feta dikgwedi di le 12.
Ditshiamelo di duelwa go sim olola ka letlha leo o emisitseng go ya tirong ka lona.
Lekwalo la ngaka le tla tshwanelwa ke go romelwa kwa UIF mme ditshiamelo di duelwa fela fa e le gore o lwetse sebaka se se sa feteng matsatsi a le supa.
Matsatsi a go amogela ngwana yo a tla golelang ka fa lapeng  Go tlhatlhela kgetse ya ditshia melo tsa matsatsi a go amogela ngwana yo a tla golelang ka fa lapeng, ngwana yo a amoge lwang o tshwanetse go bo a le bonnye jwa dingwaga di le pedi mme kopo eno e tshwanetswe go tlhatlhelwa pele ga dikgwedi di le 12 morago ga go rebolwa ga taelo ya semmuso ya go godisa ngwana.
Ke motsadi a le mongwe fela mo batsading ka bobedi yo a ka tlatlhelang kgetse ya topotuelo ya go amogela ditshiamelo, tse di tla duelwang go tloga motsing yo kgotlatshekelo e rebotseng taelo ya kgodiso ya ngwana.Matsatsi a go amogela ngwana yo a tla golelang ka fa lapeng a tshwanetse go bo a diriseditswe go tlhokomela ngwana.
Ditshiamelo tsa bajalefaMokapelo kgotsa molekane yo a santseng a tshela a ka tlhatlhela kgetse ya ditshiamelo pele ga di kgwedi di le 18 morago ga leso la mokapelo wa gagwe yo a neng a duela disuga tsa gagwe tsa UIF.
Fa e le gore ga ba diragatse seno pele ga dikgwedi di le 12, ngwa na wa moswi yo a neng a duela disuga yo a kwadisitsweng jaaka mojalefa a ka tlhatlhela kgetse ya ditshiamelo.
Ngwana yo mongwe le yo mongwe wa moswi, yo a leng mo magareng ga dingwaga di le 21 le di le 25 fa moswi yo a neng a duela disuga a latswa kika, le ene o na le dithata tsa go neelwa ditshiamelo tseo. Ngwana o tshwanetse go bo e le moithuti mme gape a bo a ne a tlamelwa ke moswi ka dilo tsotlhe. 
UIF ke karolo ya lenaane la loago la puso mme le thusa batho bao ba duelang disuga tsa bona tsa UIF ka kimololo ya nakwana fa ba santse ba sa dire.
Bonweenwee• O tla bo o dira bonweenwee fa e le gore o tswelela go amogela ditshiamelo tsa UIF mme o setse o dira. UIF e tla tshwarisa bao ba gatakakang molao.
O seke wa tlhatlhela ditopotuelo tsa bonweenwee.
Sefalanatshedimoso sa U sa UIF se golagantswe le direkoto tsa mothapi mme tshedimosetso yotlhe e o e tlhatlhelang e tla sekasekwa boammaruri jwa yona.
Begela kantoro ya Lefapha la Merero ya Badiri ka mothapi mongwe le mongwe yo o belaelang a sa obamele molao wa UIF.
Go bona tshedimosetso ka botlalo ka ga UIF, etela tikwatikwe ya merero ya badiri e e gaufi nao, letsetsa tikwatikwe ya bona ya megala mo go (012) 337 1680 kgotsa mo mogaleng yo o sa duelelweng wa 0800 843 843, kgotsa etela webesaete ya Lefapha la Merero ya Badiri mo go www.labour.gov.za.
A o ne o itse?