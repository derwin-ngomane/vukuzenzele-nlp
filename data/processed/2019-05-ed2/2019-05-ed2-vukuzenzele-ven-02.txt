Vuk’uzenzeleGENERALZwoṱhe zwine vha tea u ḓivha nga ha UIFNYANGAREDZOArali vho vha vha tshi khou badela T shi kwama tsha Ndinda khombo tsha Vhashumi (UIF), lwa tshifhinga tsho im aho nga uri, vho fanelwa nga u  ita mbilo arali vha fhelelwa nga mushumo, vha sa tsha kona u shuma nga mulandu wa vhulwadze kana vha tshi ya u vhofholowa kana ḽivi ya u adoputha.
Vhaṅwaliswa vha  vhafu vhe vha vha vha vhabadeli na vhone vha a kona u ita mbilo.Mutholi u tea u ṅwalisa vhashumi vhawe UIF nga u ṱavhanya musi vha tshi tou thoma mushumo. Na vhone vha tea u badela masheleni a ṅwedzi nga ṅwedzi a UIF – phesenthe nthihi i kokodzwa kha muholo wa mushumi ngeno phesenthe nthihi i tshi badelwa nga mutholi  nga ṅwedzi u ya kha UIF.
Tshelede  yoṱhe yo fhelela ine ya bviswa ndi phesenthe mbili dza muholo wa mushumi.
Vhaṅwe vha vhashumi a vha tei u badela UIF, hu tshi katelwa na vhane vha shuma awara dzine dza vha fhasi ha dza 24 nga ṅwedzi; muṋe wa bindu ḽine ndi ḽawe e eṱhe; vhashumi vhane vha hola nga khomishini fhedzi; na miraḓo ya phalamennde, khabinethe, minisiṱa na dzikhantseḽara dza masipala.
U ita mbilo kha UIFArali vha fhelelwa nga mu shumo, vha nga ita mbilo ya masheleni a u fhelelwa nga mushumo kha UIF.
Tshelede ya UIF i badelwa ho sedzwa tshikalo tsha mbuelo, zwine zwa vha vhukati  ha phesenthe dza 38 na 60 ya mu holo wavho kha maḓuvha a u thoma a 238 na  phesenthe dza  20 dzi sa shanduki  u thoma kha maḓuvha a 239 u ya kha  a 365.
Vhathu vha no hola muholo muṱuku vha wana phesenthe ya nṱha.
Kha maḓuvha maṋa maṅwe na maṅwe ane vho shuma, vha ṋewa khiredithi ya ḓuvha ḽithihi – zwo ḓitika nga khire dithi ya  nṱha ya maḓuvha a 365  .
U ri vha kone u swikelela gumofulu ḽa nṱhesa,  vha tea u vha vho shuma vha sa imi, vha mubadeli wa UIF lwa miṅwaha miṋa phanḓa ha musi vha tshi ita khumbelo.  U ḓiṅwalisa kha mbuelo dza UIF zwi tea u itwa hu sa athu fhela miṅwedzi ya 12 u bva tshe vha fhelelwa nga mushumo nahone mbadelo dzi badelwa u thoma kha ḓuvha ḽa u fhelelwa nga mushumo.  Mbuelo dzi badelwa arali mutholi o vha imisa u shuma kana thendelano yavho yo fhe la. Mbuelo a dzi badelwi arali vho tou litsha mushumo, nga nnḓani ha musi hu u pandelwa hu no pfala.
Mbuelo dza musi muthu a tshi ya u vhofholowa U ita mbilo ya UIF musi vha kha ḽivi ya u beba, vha tea u vha vho tholwa lwa vhege dza 13 phanḓa ha musi vha tshi ita khumbelo.
Vha tea hafhu u ita khumbelo dza mbuelo dza musi vha tshi ya u beba phanḓa ha musi ṅwana a tshi bebiwa kana hu sa athu fhela miṅwedzi ya 12 u bva ḓuvha ḽa u beba.
Vha nga ita mbilo ya UIF arali vha si khou wana muholo wo fhelelaho. Mbuelo dza musi vha tshi khou ya u beba dzi badelwa lwa gumofulu lwa maḓuvha a 121, zwine zwa katela na musi mufumakadzi o huma nḓila na musi o vhuya fhedzi.
Mbuelo dza vhulwadze U ita mbilo dza mbuelo dza vhulwadze vha tea u ita khu mbelo hu sa athu fhela  miṅwedzi ya  12  u bva tshe vha thoma u kundelwa u shuma nga mulandu wa vhu lwadze. Mbuelo dzi badelwa u thoma ḓuvha ḽe vha thoma u kundelwa u shuma.
Ṱhanziela ya vhulwadze i tea u iswa UIF, na uri mbuelo dzi badelwa fhedzi kha vhu lwadze ho fhirisaho maḓuvha a sumbe.
Mbuelo dza ḽivi ya u adoputhaU kona u ita mbilo ya mbuelo dza ḽivi ya u adoputha, ṅwana ane a khou adoputhiwa u tea u vha a na miṅwaha  ya fhasi ha mivhili  nahone vha tea u ita khumbelo hu sa a thu fhela miṅwedzi ya 12 u bva tshe adopusheni ya tendelwa.  Hu tendelwa mubebi muthi hi fhedzi kha vhabebi vhane vha khou ita adopusheni u ita khumbelo, ine ya thoma ḓuvha ḽe khothe ya tendela adopu sheni.Ḽivi ya adopusheni i tea u vha yo shumiswa u ṱhogomela ṅwana.
Mbuelo dza vhaṅwaliswaMufarisi wa mufu a nga kona u ita mbilo ya mbuelo hu sa athu fhela miṅwedzi ya 18 tshe mubadeli a lovha. Arali vha sa i ita phanḓa ha musi hu sa athu fhela miṅwedzi ya 12, ṅwana wawe we a vha a tshi khou unḓiwa a nga kona u ita mbilo.
Ṅwana u ḓo vha na miṅwedzi ya rathi na vhege mbili u ita mbilo.
Ṅwana muṅwe na muṅwe wa mufu we a vha a  na miṅwaha ya vhukati ha 21 na 25, nga ḓu vha ḽa lufu lwa muraḓo, a nga kona u wana mbuelo. Ṅwana u tea u vha a ṅwana wa tshikolo nahone u tea u vha o vha a tshi khou unḓiwa nga mufu fhedzi. 
UIF ndi tshipiḓa tsha maitele a muvhuso a ndondolavhathu nahone i ḓisa thuso ya tshifhinganyana kha vhane vha badela vhane a vha khou shuma.
Vhufhura• Vha ḓo vha vha tshi khou ita vhufhura arali vha bvela phanḓa na u wana mbuelo dza UIF vho no vhuelela mushumoni. UIF i ya fara vhane vha ita milandu.
Vha songo ita khumbelo dza vhufhura. Zwidodombedzwa zwa UIF zwo ṱumanywa na zwidodombedzwa zwa mutholi nahone zwidodombedzwa zwoṱhe zwi a khwaṱhisedzwa u itela vhungoho.
Kha vha vhige mutholi muṅwe na muṅwe ane vha vhona uri ha khou tevhedzela mulayo wa  UIF kha ofisi iṅwe na iṅwe ya Muhasho wa zwa Vhashumi.
U wana zwidodombedzwa zwinzhi nga ha UIF, kha vha dalele ofisi dza tsini dza zwa vhashumi, kha vha founele ofisi ya nnyi na nnyi kha (012) 337 1680 kana luṱingo lu sa badelwi kha:  0800 843 843, kana vha dalele lubuvhisia lwa Muhasho wa zwa Vhashumi kha: www.labour.gov.za.
Vho vha vha tshi zwi  ḓivha naa?