

==================================================================================================================

Page:2

Vuk’uzenzeleU wanulusa khentsa ya mulomo wa mbumbelo u sa athu lenga zwi phulusa vhutshiloNHI: U vha tsinisa na u swikela tsireledzo ya mutakalo wa shango nga vhupharaU BVA KHA miṅwaha ya henefha kha 20 vhafumakadzi vha tea u dzulela u itwa pap smear u itela uri khentsa ya mulomo wa mbumbelo i wanuluswe zwi sa athu ita uri zwi konḓe u i lafha. Uyu ndi mulaedza kha vhafumakadzi  une wa khou anḓadzwa kha Ṅwedzi wa Tsivhudzo ya Khentsa ya Mulomo wa Mbumbelo nga Khubvumedzi.
Mulayotibe wa  Ndindakho mbo ya Mutaka lo wa Lushaka (NHI) wo lavhelelwaho vhukuma wo anḓadzwa lwa tshiofisi nga Phalamennde – u vule la nḓila nyambedzano na vhushelamulenzhe ha tshi tshavha.
U anḓadzwa ha Mulayotibe zwo swikisa Afrika Tshipembe tsinisa na tshipikwa tshaḽo tsha u shumisa NHI.
Mulayotibe wo sainwa nga Minisṱa wa Mutakalo, Dokotela Vho Zweli Mkhize, wa ṱanganedzwa nga Khabinethe nga Fulwana.
Nga NHI, muvhuso u ṱoḓa u swikela mushumo wawo wa zwa ndayotewa u ṋetshedza ndondolamutakalo shango nga vhuphara ya ndeme kha vhoṱhe sa zwe zwa bulwa kha Khethekanyo 27 ya Ndayotewa na kha Zwipikwa zwa Mveledziso yo Khwaṱhaho zwa Mbumbano ya Dzitshaka.
Ndivho dza NHI ndi u khwaṱhisedza uri vhadzulapo vha Afrika Tshipembe, vhadzuli vha tshoṱhe, tshavhi, vhafariwa, tshaka dza vhannḓa vhane vha si vhe vhadzili vha tshoṱhe na vhana vhoṱhe vha ḓo ṋetshedzwa ndondolo ya zwa mutakalo khulwane.
Senthara dza ndondolo ya zwa mutakalo khulwane dzi ngaho sa kiḽiniki kana madokotela dzi ḓo vha dzone fhethu ha u thoma u swikela ndondolamu takalo. Tswikelo ya tshumelo dza ndondolamutakalo dzi ḓo wanala mahala fhethu ha ṋetshedzo ya ndondolo.
Minisṱa Vho Mkhize vho amba uri: “Ndi kale sisteme yashu ya ndondolamutakalo yo shuma nga nḓila i siho kha ngona nahone i sa swikeli ṱhoḓea. Sisteme ya ndondolamutakalo ya nnyi na nnyi yo hwala vhuḓi fhinduleli vhuhulwane kha malwadze o tsikaho shango ḽashu, u ṱhogomela phesenthe dza 84 dza vhadzulapo vhashu nga zwiko zwiṱuku zwi re fhasi musi zwi tshi vhambedzwa na zwa sisteme ya ndondolamutakalo ya phuraivethe ine ya shumela fhedzi phesenthe dza 16 dza vhadzulapo.
NHI i lavhelela u tevhedza maga a mashango a ngaho sa Britain na Japan ane a shumisa zwiko zwao.
NHI i shuma hani?Nga kha NHI, mulwadze u ḓo ṅwaliswa sa mushumisi.
Vhashumisi vha ḓo ṱea u dalela zwiimiswa zwa ndondolo ya zwa mutakalo zwihulwane sa dokotela na kiḽiniki zwine zwa ḓo shuma sa ḽevele ya mathomo kha u swikelela  ndondolamutakalo.
Musi vha kha tshiimiswa tsha ndondolo ya zwa mutakalo, vhashumi vha ndondolamutakalo vha ḓo sumbedza tshiimo tsha ndondolo tsho teaho mulwadze nahone arali zwo tea vha ḓo rumela mulwadze uri a wane dzilafho ḽiṅwe.
Vhalwadze vha ḓo wana dzilafho iḽi mahala fhedzi arali vhalwadze vha ya kha vhora makone vha malalwadze thwii vha ḓo xelelwa nga dzilafho ḽa mahala vha badela tshumelo iyo.
Hu bvelela mini kha zwikimu zwa thusedzo ya dzilafho?Nga fhasi ha mutayotibe, zwikimu zwa dzilafho zwi ḓo fheliswa nga zwiṱuku u swi ka zwikimu izwo – sa zwone zwiko zwa ndeme zwa ndo ndolo ya zwa mutakalo zwi hulwane – mafhedziseloni zwi sa tsha vha hone.
Thusedzo ya zwa dzilafho i ḓo kona fhedzi u ṋetshedza zwine zwa pfi ṋetshedzo yo randelwaho.  Ṋetshedzo yo randelwaho i ḓo ṋetshedza tshumelo dzi siho kha NHI dzi ngaho sa tsumbo muaro wa khosmethiki.
Vho Mkhize vho amba uri: “Vhathu vhoṱhe vha Afrika Tshipembe vha ḓo vhuelwa nga ndondolo ya mutakalo ya ndeme khulwane hu si na mutsiko wa masheleni ane a badelwa nga iwe muṋe”.
v SAnews.gov.zaMUTAKALO• • • • NHI i khou lavhelelwa u ḓura henefha kha R256 biḽioni.
• NHI i ḓo shumiswa tshoṱhe nga 2026.Silusapho NyandaMuponyi wa khe  ntsa ya mulomo wa mbumbelo u tenda kha zwauri, vhafumakadzi vha tea u dzulela u itwa Pap smear  kiḽiniki dzapo.
Vho Zibulani Dlamini (45) vho amba uri arali vho vha na nḓivho yo ṱanḓavhuwaho nga ha khentsa, vho vha vha tshi ḓo vha vho itwa ndingo u ṱavhanya.
“Arali vha tshi dzulela u pfa vhuṱungu nga fhasi ha thumbu, vha tea u ya vha itwa ndingo.
Tsumbo dziṅwe ndi u bva malofha musi u khou ita zwa vhudzekani kana nga murahu ha u ita zwa vhudzekani, tshikando tshi si tshavhuḓi, u ya maḓuvhani lu siho kha ngona na vhuṱungu ho kalulaho musi vhe maḓuvhani,” vha tshi tsivhudza nga izwo, vho amba uri kha vhaṅwe vha vhafumakadzi a hu na tsumbadwadze na luthihi, ndi ngazwo zwine u dzulelwa u ṱolwa zwa vha zwa ndeme.
U ya nga Cancer Association of South Africa (Cansa) khentsa ya mulomo wa mbumbelo i bvelela kha sele dza tshipiḓa tsha fhasi tsha mbumbelo tsho ṱumanaho na vhudzimu ha musadzi. “Ndi khentsa ya vhuvhili i anzelaho u wanala kha vhafumakadzi vha Afrika Tshipembe nahone i vhangwa nga maanḓa nga vairasi ya “human papilloma ”, vairasi yo ḓoweleaho ine ya phaḓalala nga u kwamana nga lukanda, zwiluḓi  zwa muvhili na nga u ita zwa,”  Cansa yo ralo kha webusaithi yayo.
“U ṱavhanya u wanuluswa ha khentsa ya mulomo wa mbumbelo zwi khwinisa zwikhala zwa uri i lafhee nahone zwi a thivhela tshanduko dza sele dziṅwe na dziṅwe dza kha mulomo wa mbumbelo uri dzi bveledze vhulwadze ha khentsa,” Cansa yo ralo.
Vho Dlamini vho wanuluswa uri vha na khentsa nga Lambami 2018 musi vho ya kiḽiniki ya havho nga ṅwambo wa vhuṱungu he vha vha vha khou vhupfa nga fhasi ha thumbu na kha khundu.
Vho amba uri mvelelo dzavho dza pap smear dzo vhuya nga murahu ha ṅwedzi vha rumelwa sibadela tshapo, he vha swika vha rumelwa ngei Nelson Mandela Academic Hospital ngei Mthatha he vha vhudzwa uri vha na khentsa ya mulomo wa mbumbelo.
“Madokotela vho mmbudza uri nga ṅwambo wa vhuhulu ha khentsa, zwa khwiṋesa ho vha u bvisa mbumbelo yanga yoṱhe u itela u thivhela uri i sa phaḓalale i tshi ya phanḓa.”Vho Dlamini vho amba uri hu tea u vha na fulo ḽa u funza vhafumakadzi zwinzhi nga ha khentsa ya mulomo wa mbumbelo, zwauri i fara hani vhafumakadzi na zwauri vha nga wana ngafhi dzilafho.
Vho Dlamini vho fhedza nga uri: “Vhafumakadzi vhane vha humbulela uri hu nga vha hu na zwiṅwe zwi sa khou tshimbilaho zwavhuḓi vha tea u wana thuso ya dzilafho nga u ṱavhanya.

 * Zibulani Dlamini a si dzina lavho la vhukuma.Vho vha vha tshi zwi Ḓivha?Vho vha vha tshi zwi Ḓivha?4
Khubvumedzi 2019 Khanḓiso 1• Pap Smear  ndi mahala nahone i nga itwa kha tshiimiswa tsha ndondolamutakalo tsha mutheo u fana na kiḽiniki kana senthara ya mutakalo ya tshitshavha.
• Vhalwadze vha khentsa ya mulomo wa mbumbelo na vhafumakadzi vhane vha ṱoḓa mafhungo nga vhuḓalo nga ha vhulwadze uvhu vha nga kwama vha Dzangano ḽ'a Khentsa ḽ'a Afrika Tshipembe kha: 0800 22 66 22.