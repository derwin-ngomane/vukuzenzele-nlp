

==================================================================================================================

Page:3

Vuk’uzenzele generalBoitekanelo mo mmeleng ka dijo tse o ijaletseng tsona kwa lapengMoiTSeaNaPe wa KeleTSo Ka diJ o, Mpho Tshukudu, o dumela gore matsapa a go nona a tla iphedisa ka bo ona fa batho ba dumela mo botlhaleng jwa badimo ba bona, ba ikaapela dijo tsa bona ba se mo lebelong mme ba di ja le ba malapa a bona.BoiTeKaNelo 6
Ferikgong 2019Allison CooperMorago ga gore a tsee sebaka a bolawa ke bolwetse jwa mogo du o o sa sileng sentle mmogo le go se dumele ke dijo tse di rileng, Tshukudu o ne a simo lola go ela tlhoko dijo tse a phelang a dija tse bontsi jwa tsona e leng tsa Se kgowa le Seyuropa.
“Ke ne ka lemoga gore, feela jaaka nna, batho ba ke ba eletsang bontsi jwa bona ke bathobatsho ba maAforika Borwa a a itsholetseng go se nene mme ke bona ba ntlha mo losikeng lwa bona ba go tshwa rwa ke malwetse a  a tsamaelanang le ka fao ba tshelang ka gone.
Mme jaaka re simolola go katoga matshelo a re neng re a tshela mo malobeng mme re simolola go tshela matshelo a sekgowa le a kwa diteropong, mmogo le dijo tseo re di apayang le tseo re di jang, re simolola go nona.”O rile batho ba a ba eletsang bo ntsi jwa bona ba ne ba tlhalosetswa gore ba tshwerwe ke malwetse a a tsamaelanang le ka fao ba tshelang ka gone a a jaaka bolwetse jwa tshukiri, bolwetse jwa kgatelelo ya madi a magolo mmogo le go nna le dimpa tse dikgolo.
“Ke ne ka gakologelwa gore fa e le gore ke nnete tota gore re seo re se jang, go raya gore ke boamma ruri tota gore fa re tlogela go ja ka fao re tlwaetseng, go raya gore re tla nna sengwe seo re neng re se sona,” a tlhalosa jalo.
Tshukudu o ithutile gore dijo tsa setso tsa seAforika di a balola e bile di siametse mebele ka dikotla mme ditharabololo tseo re ntseng re di batla go rarabolola matsapa a rona a boitekanelo di ntse di le mo matlhong a rona.  “Go tswa ko lowe re ntse re ja dijo tse di tsomilweng, tse di tala, tsa bogolotala, tse di senang korong, tse di senang  nama le mašwi a phologolo mo go tsona, tse di nang le dikhabohaedereiti tse di kwa tlase, tse di nang le sele kano se se kwa tlase se se amang maemo a gago a tshukiri mo mading, tse di apeilweng ka molelo o o kwa tlase go fitlha di butswa, tse di nnang teng go ya ka ditlha tsa ngwaga, tse di somarelang mmele, dinama tsa diphologolo tse di jang tlhaga, le dinama tsa diphologolo tse e leng sebaka di sena dihomoune,” o tlhalositse jalo.
Fa a ne a ithutela bongaka jwa go eletsa ka fao batho ba ka tshelang kgotsa ba dirisang melemo e e seng ya setlwaedi, o ne a nna le matlhagatlhaga a go kwala buka e e bidiwang, Eat Ting, e e leng ka ga go tlhagisa moodi wa malwetse le go dirisa ditsela tse di rileng tsa go ja dijo tse di ka alafang malwetse le go a thibela.
“Dijo tse go tleng go buiwe ka tsona ka bontsi ke tsa kwa Amerika, Tšhaena le Yuropa. Ke ne ke batla go loga maano a go tlhatlhoba batho ba ke ba eletsang mme ke ne ka tsaya tshwetso ya go dira dipatlisiso ka dijo tse di siameng, e bile di na le dikotla tsa mo dinageng tsa kwa Borwa jwa Aforika,” o tlhalositse jalo.
Ke ithutile go le gontsi go tswa mo bathong ba bagolo bao ke ba tlhatlhobang le mo malapeng fa go tla mo dijong tsa setso le ka fao di apewang ka teng mme ke ne ka elelwa gore dijo tsa setso tsa seAforika di na le dikotla, di na le dikhabohaedereiti tse di kwa tlase, ke tse di tala, di tswa mo diphologolong tse di neng di sa tswalelwa ka fa dirapeng mme di kgona go ebela le naga e bile ga di na korong mme di ka dirisiwa go tlhokomela mokgwa o o siameng wa go itlhokomela,” o tlhalositse jalo.
Go ja dijo tse o neng o di ja fa o ne o gola go na le mesola e le mentsi, e e jaaka ya gore dijo tseo ga o di sokolele e bile ga di ture. “Dijo tseno di mela bonolo kwa metse selegaeng gonne ke tsa tlhago mme di mosola mo tikologong le mo go direng manyora ka tsona,” ga rialo Tshukudu.
“Dijo tse di leng gaufi le lona mo mafelong ano di na le dikotla mme tse dingwe tsa tsona di a balola e bile di na le lobebe lwa dikotla fa di bapisiwa le dijo tse dingwe tse di rekisiwang kwa mabentleleng gonne tse dingwe tsa tsona di ntshitswe difaebara, dibitamini le dikotla mme di tse nngwe tshukiri, letswai le mafura a a sa siamelang mebele ya rona.”Tlhokomela ka fao o jang ka tengTshukudu o tlhalositse gore  leba kalegolo  le le dirang gore batho ba none le go lwala ke ka ntlha ya gore bontsi jwa bona ba nna mo diteropong e bile ba gola madi a a kwa godimonyana. Ka ntlha ya seno ba reka dijo tse di apeilweng kwa mabentleleng, ga ba ikwetlise ka ntlha ya fa dilo tsotlhe di le gaufi le bona mme go le gantsi ba dirisa dijanaga e bile ga go gantsi o ka ba fitlhela ba tsamaya ka dinao, mme ka ntlha ya fa ba sa tlhole ba tsaya karolo mo go apayeng dijo ga ba sa tlhole ba tsaya matsapa le manontlhotlho a go apaya dijo tse di siametseng mmele.
“Gantsi batho ba tsaya gore dijo tse di jewang kwa metseselegae ke ka ntlha ya tshokolo. Matsapa ke gore ka ntlha ya fa dijo tsa segompi eno di sa re natefele e bile di sa re  kgorise ka ntlha ya dikotla tse di  ntshitsweng mo go tsona, re  iphi tlhela re ja  sa mpa mpolaye gore re kgone go kgora,” a rialo.
Go tlhokomela ka fao o jang ka teng mme o simolole o je dijo tse di lobebe ka dikotla Tshukudu o tlhaba maAforika Borwa botlhale ka dikeletso tseno:  Tlhokomela ka fao o jang ka teng.
 E ja dijo tsa fa gae.
 Ruta bana ba gago ka dijo tsa setso le mesola ya dijo tseno.
 Tlhagola tshingwana moo o ka jalang dijalo tsa gago.
“Dijo tse o ijaletseng tsone mo tshimong di feta tse o di rekang kwa mabentleleng ka dikotla; fa o ijalela mo tshingwaneng kwa lapeng o dirisa dikhemikhale tse dinnye fela, tse di jaaka tsa go koba ditshenekegi; mme e bile gape fa o lema o ikutlwa o wetse matshwa fo, o katisa mmele, mme e bile gape go ka dira gore le tshwa ragane thata fa le lema lotlhe le le ba lelapa mmogo le go ruta bana ba bannye gore ba itse gore dijo di tlhaga kae,” a re jalo.
SekhafothiniFa o tsenya dijo ka fa sekhafo thining sa gago, Tshukudu o ele-tsa gore merogo, bogolosegolo morogo, o na le dikotla go gaisa sepinatšhe mme e bile o  imelela fela gotlhe mo metseselegaeng. O ka tsenya gape le leungo, bogolo segolo maungo a naga a a jaaka murubeile le feiye; le ditokomane tse di sa apeiwang tse di jaaka di tokomane tse di tswang kwa tlase ga mmu, morula le ditokomane tsa dikgeru. Gape o ka apaya di tokomane.
Go naya motlhala, o ka dira motogo wa mabele, wa apaya morogo ka ditokomane kgotsa ka ditokomane tse di sitsweng; wa apaya setampo, dinawa le ditokomane tse di tswang mo mmung wa di tswaka le khabetšhe.
Go lalelwa ka eng?Tshukudu o go eletsa gore o apaye dinawa go nne ke sešabo se se balolang go ka se ja mo marigeng mme gape o ka tswaka salata ka tsona kgotsa wa di tswaka mo bogobeng ba mabele le mo mmiding go dira dikgobe. Di ka dirisiwa gape jaaka diphethi tsa dibeka mme gape di na le diporoteine tse di ntsi mo go tsona, go akaretsa le faebara le dimenerale.
O tshwaetse gape gore go ka apeiwa mateng (malana, dipelwana, dikilana, malamogodu mmogo le ditlhakwatlhakwana), e leng dijo tse di nang le diporoteine di le dintsi tse di dikotla mme e bile gape ga di ture go le kalo; mmo go le go ja le ditapole, dipotata, matumpe, leraka le lephutshe mo dijong tsa gago.
“O seke wa tshela potata ya gago le leraka ka tshukiri fa o di apaya mme o je le matlapi fa o kgona go tlhafuna,” o tlaleleditse jalo. v