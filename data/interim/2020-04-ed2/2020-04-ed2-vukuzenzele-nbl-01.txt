

==================================================================================================================

Page:2

Ngeveke yokutho ma ephelileko  yokuqinteliswa  kweminye imisebenzi namakhambo elizweni loke kobanyana kuzokuphungulwa ukurhatjheka kwalesisifo esehlileko esibambe iphasi loke, sithokozele iindaba ezimnandi ezisilethele itha bo nethemba kileziinkhathi zobudisi neziletha nokuzaza. AmaSewula Afrika ali-114 abuyiswe e-Wuhan e-China eemvekaneni ezidlulileko aqede isikhathi sawo sokubekelwa ngeqadi abuyiselwa emakhabo. Kutholakele ukuthi boke abanayo ingogwana ye-COVID-19  begodu baphile tswe, bathakasile nokuthakasa.
Sekuziinyanga solo amaSewula Afrika lawa abekelwa ngeqadi, kusukela asese-Wuhan amalanga ama-51, abuya ayokubekelwa ngeqadi godu amalanga ali-14 e-Polokwane.
Ngesikhatheso bebangakghoni ukuba nemi ndeni yabo, banga kghoni ukuphuma lapho bebabekelwe khona ngeqadi, angazi nokwazi ukuthi azakuhlala kilobubujamo bekube kunini.
Nasingezelela nalawa amalanga ali-17 iSewula Afrika ezabe ilawula ngemilay elo yokuqinte lisa amakhambo, wona-ke lamaSewula Afrika abuya e-China azabe asekubekweni n g e q a d i  a m a l a n g a  a m a 8 2 .

 Kube kuhle khulu ukuba ndawonye nalesisiqhema seSewula Afrika esimihlobohlobo nayo yoke iminyaka yobuda la, amalimi ahlukahlukileko kunye nahlukahlukileko ngobunjalo bawo. Kungithokozise khulu ukuwabona ukuthi anamandla wokusimelela kangangani nesibindi sokuqalana nobudisi kunye nangokuncamela kwawo ukuhlala aphile kuhle. AmaSewula Afri ka abuya edzabeni leCoronavi -rus e-Wuhan, e-China begodu abone ibangamatlhuwo ebangwa ngilengogwana epilweni yomuntu. Akurari-ke ukuwezwa asithi asejimeni lokuhlenga ipilo yabantu abaseduze nawo.
Ukubambelela nesibindi sawo kuwahlomulisile, ngoba woke njalo abuyela emakhabo.

 Ukubuya kwawo ekhaya kuphunyeleliswe babantu abanengi ababhesele koke ukuphumelelisa lomsebenzi wokubuyisa amaSewula Afrika.
 Njengesizwe, simthokoza kwamambala uRhulumende nabantu be-China ngokuba balela kwabo izakhamuzi zekhethu, nangokulekelela kwabo ngomsebenzi wokubuyisa abantwaba ekhethwapha.
Kuqakathekile ukutjheja ukuthi kilawa amaSewula Afrika abekase-Wuhan, amanengana wawo bekakhambe ngomfundalize karhulumende we-China; leli-ke ligadango lomusa elithokozelwa khulu.

 Siyabathokoza nabo boke abantu ababe nesandla kilokhu, ukusukela esiqhemeni saboflayi bakwa-SAA ukuya esiqhemeni sezepilo, emapholiseni nemajonini, boke abantu ababuyise lamaSewula Afrika akade ase-Wuhan. Omunye nomunye wabo usikimele ukufaka isandla sokuphephisa nokuhlenga abanye abantu.  Bebazimisele ukuqalana nomsebenzi obudisi noyingozi babe bazikhethele nangeqadi. Njenganje-ke, boke bangitjela ukuthi sebakulungele ukuthatha elinye godu igadango lomsebenzi. Ngithanda ukuthokoza iinse benzi nabaphathi beRanch Ho tel ese-Polokwane, bona ababe netjhejo elikhulu kilamaSewula Afrika abekabuyiswa ekhabo.
Bebancame khulu ukulima indima emzamweni wethu welizwe loke wokwehlula isife si. Woke umuntu obenesandla kilomzamo uliphakamisele phezulu ilizwe leSewula Afrika.  Lokhu okuhlangabezene namaSewula Afrika e-Wuhan kusitjengiso samandla nesidingo semilayelo yokuqinteliswa kwamakhambo wabantu elizweni loke. Kube ngenca yaleligadango eliqinileko elithethwe nguRhulumende we-China ukuthi kuphumeleleke ukulawula isifesi edrobheni le-Wuhan, kwabe kwagcina ngokuthi boke abantu bekhethu babuye ekhethwapha basaphile kuhle bangathele leki namkha batshwayeleke ngengogwana yeCovid-19 . I-Wuhan, ilidrobha elinabantu abaziingidi ezili-11 esifundeni se-Hubei, ibe nabantu abangaphezulu kwee-50 000 abangenwe yingogwana yeCOVID-19 .  Namhlanjesi-ke, ngemva kwesikhathi esingaphezulu kweenyanga ezimbili kuthome ukusebenza imilayelo yokuqintelisa amakhambo wabantu, isifundesi sesinabantu abanga phasi kwama-20 abatheleleke ngeng ogwana yesifesi eemve keni ezimbili ezidlulileko. Ukulawuleka kwesifesi e-Wuhan, esiFundeni se-Hubei nakezinye iindawo elizweni le-China loke kuthethe umza mo omkhulu nongakajayeleki.
Hlangana  nokhunye okwenzi weko ngesikhatheso kubalwa  nemiqinteliso eqinileko ngepilo yangamalanga ukube ngahlanye kube namacapha zela amambi phezu komnotho welizwe le-China. Namanye amazwe athethe amagadango anjengewe-China nawo aphumelela ngcono ukulawula nokukhandela ukurhatjheka khulu kwesifesi kunamazwe athathele muva ukusiki ma athathe amagadango.
  Njengoba inani labantu esele kufakazelekile ukuthi bangenwe yiCOVID-19  ephasini loke seliphakamela ukudlula iinkulungwana ezima-700 000 nje, nanjengobanyana abantu esele babulewe ngiso isifesi sebangaphezulu kweenkulungwana ezima-33 000 nje, kuneemfundo esingazifunda emazweni lawa.

 Kwanjesi-ke sekukhanya kuhle ukuthi umphakathi nawuzakuphumelela ukulawula i-COVID-19  uyikhandele nokuthi ingarhatjheki, abantu kufuze bahlale emakhaya, bangatjhidelani kodwana babe maqalanga nanyana bahlezi emakhaya njalo, bekudluleiimveke ezimbadlwana, ubu-ncani bakhona. Kuqakathekile-ke  nokuthi imilayelo yokuqintelisa amakhambo le namanye amagadango wesizo elirhabako kulandelwe kuhle, kusetjenzi swe nangendlela efanako.
  Njengoba amaSewula Afrika abuya e-Wuhan angafakaza nje, ukuphila ngemilayelo yokuqinteliswa kwamakhambo woke malanga nokuqinteliswa ukuthintana nabantu yinto ebudisi khulu. Lapha eSewula Afrika, ukubekwa kwemilayelo yokuqintelisa amakhambo kungezelela umtlhago nokudosa emhlweni, nje-ke senza koke esikukghonako ukwenza umthwalo ube ludlana ebantwini bekhethu.
  Kodwana-ke  isifundo esi fundwe maSewula Afrika e-Wuhan kukobana ukuqinteliswa kwamakhambo wabantu kuyasebenza, kuyalekelela. Kuyatjengisa kobana nasihlonipha imilayelo nemibandela yokuqinteliswa kwamakhambo ukukhandela ukurhatjheka namkha ukuthuwelela kwengogwana le, sizakukghona nokwehlisa inani labantu abangenwa sisifesi. Kuyatjengisa ukuthi nasisebenzisana kuhle neemphathimandla zepilo nasenza ekufuze sikwenze, angeze sigcine ngokuhlenga ipilwethu kwaphela, kodwana sizabe sihlenge nepilo  yabantu esihlala nabo.

 Indaba yamaSewula Afrika abuyiswe e-Wuhan kufuze isikhuthaze isinikele nethemba eemvekaneni ezibudisi ezizakwezi.

Indaba yalamaSewula Afrika isitjela ukuthi kunehlasana yomkhanyo ethi lozi, lozi,ethi nange singazikhalima, sizeluse, sihloniphe imilayelo yokuqinteliswa kweminye imisebenzi namakhambo, sisebenzisane ngokubambisana, singayehlula besiphumelele .  3 Vukâ€™uzenzele UMLAYEZO OVELA E-UNION BUILDINGS  USihlabantakana 2020 umGadangiso 2 Ngokusebenzisana Singayehlula iCOVID-19