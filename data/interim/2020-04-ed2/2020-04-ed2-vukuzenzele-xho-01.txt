

==================================================================================================================

Page:2

Ngexesha lokuphela kweveki yokuqala yokuvaleleka phantsi kwemiqathango ethile kwesi zwe jikelele ukuthintela ubhubhane wentsholongwane yecorona  etshabalalisa ihlabathi, siye saba novuyo zindaba ezimnandi nezisiphathele ulonwabo nethemba ngeli xesha linzi ma kangaka lokungaqiniseki.
Abemi boMzantsi Afrika abafuduswa e-Wuhan, e-China kwiiveki eziliqela ezidlulileyo, balugqibile uvaleleko lwabo baza badityaniswa neentsapho zabo. Bonke bafumaneke bengenayo intsholongwane kuvavanyo kwaye basempilweni entle nomoya omhle.
Ibe ziinyanga bevaleleke phantsi kwemiqathango ethile, ekuqaleni bavaleleka e-Wuhan iintsuku ezingama-51 emva koko ePolokwane iintsuku ezili-14. Bebengakwazi ukuba kunye neentsapho nezalamane zabo, bengakwazi ukuphuma kwiindawo abahlala kuzo kwaye bengaqinisekanga ukuba le nzima bakuyo yoze iphele kusini na. Xa sidibanisa nezintsuku zili-17 ziseleyo uMzantsi Afrika useza kuba phantsi kokuvaleleka phantsi kwemiqathango ethile ngazo, baza kuba bephantsi kokuvaleleka phantsi kwemiqathango ethile iintsuku ezingama-82.
 Kube mnandi ukuchitha ixesha neli qela lohlukileyo labemi boMzantsi Afrika abaminya ka y ahlukileyo, ab alwimi ngeelwimi nabaneemve laphi ezahlukileyo. Ndibe nemincili kukuzimisela nokuba nesibindi kwabo nokuzimisela kwabo ukuhlala besempilweni. Bavela kumbindi  apho le ntsholongwa ne yecorona  iqhambuke khona e-Wuhan, e-Chi na kwaye bay ibonile indlela etshabalalisa ngayo le ntsholongwane nebhuqe ngayo ubomi babantu. Akumangalisi ukubeva besithi bakwiphulo lokukhusela iimpilo zabo babangqongileyo.
Ngoku umonde nobukhalipha babo buye bawongwa, kuba babuyela kwiintsapho zabo. Ukubuyela kwabo emakhaya kuye kwenziwa kwayimpumelelo ngabantu abaninzi ababalaseleyo abaye bazinikela ngandlela zonke ukwenzaumsebenzi wokubuyiselwa kwabo emakhaya ube yimpumelelo.  Njengesizwe, sizele yimibule lo emikhulu kurhulumente nakubantu base-China ngokunika abemi belizwe lethu inkathalelo enkulu nentle kangaka, noncedo lwabo lokuququzelela ukubuyiselwa kwabo ekhaya.
Kubalulekile ukuqaphela ukuba abemi boMzantsi Afrika abaliqela abase-Wuhan bebeye khona ngenkxaso-mali yokufun da abayifumene kurhulumente wase-China; esi sisenzo sesisa nesobuntu esisibulela kakhulu. Sinombulelo kakhulu kubo bonke abo bantu bathe bathatha inxaxheba kulo msebenzi, ukususela kwiqela labasebenzi beNkampani yeHambo zoMoya yaseMzantsi Afrika (i-SAA) ukuya kwiqela lezonyango, kumapolisa namajoni athe ababuyisela ekhaya.
Umntu ngamnye kubo uye wazigqatsela ukuthatha uxa nduva lokhuseleko nokuphila kwabanye. Bebekulungele ukwenza umsebenzi onzima nonobungozi baze bazifaka kwimeko yokuvalelwa. Kwaye ngoku, bebonke bandixelela ukuba, bakulungele ukwenza umsebenzi wabo olandelayo.
 Ndinqwenela ukubulela abasebenzi nabaphathi beRanch Hotel , ePolokwane, nabathe banika abo babuyela ekhaya inkathalelo entle. Bebekulungele ukudlala eyabo indima kwilinge lethu lesizwe lokusoyisa esi sifo. Umntu ngamnye obebandakanyeka kulo msebenzi, uwenze uMzantsi Afrika wakwazi ukuzingca.  Amava abemi boMzantsiAfrika abadlule kuwo e-Wuhan abonakalisa ukusebenza kunye –nemfuneko– yokuvaleleka phantsi kwemiqathango ethile.
Oku kwenzeke ngenxa yamanyathelo angqongqo athathwe ngurhulumente wase-China ukunqanda ukunwenwa kwesi sifo kwisixeko sase-Wuhan, ukuba bonke abantu bakuthi bakwazi ukubuyela ekhaya bengosulelekanga kwaye besempilweni.
I-Wuhan, esisixeko esinabantu abazizigidi ezi-11 kwiphondo lase-Hubei, inabantu abangaphezu kwamawaka angama-50 abosulelekileyo. Ngoku, emva kwexesha elingaphezu kweenyanga ezimbini emva kokumiselwa kwamanyathelo angqongqo okuvaleleka phantsi  kwemiqathango ethile, eli phondo libe neemeko ezintsha zosuleleko ezingaphantsi kwama-20 kwezi veki zimbini zidlulileyo.
 Ukunqandwa kwesi sifo ukuba singanwenwi kwiSixeko sase-Wuhan, kwiPhondo le-Hubei nakwezinye iindawo kwelase-China kuye kwafunisa ilinge eliquka wonke umntu nelithe chatha ukungaqhele ki. Kuquka nemiqathango engqongqo kubomi bemihla ngemihla kwaye oku kuye kwanempembelelo engekho ntle kuqoqosho lwase-China.
Amanye amazwe athe athatha amanyathelo afanayo, aba nempumelelo enkulu  ekulawuleni  ukunwenwa kwesi sifo kunalawo aye acotha ukusihoya.
 Njengokuba inani elingqiniweyo elipheleleyo leemeko ze-COVID-19  ehlabathini jikelele likhula ngaphezulu kwamawaka angama-700 libe lona elokusweleka likhule langaphezulu kwamawaka angama-33, kukhona esinokukufunda kula mazwe.
 Ngoku kucaca elubala ukuba eyona ndlela isebenzayo kuluntu yokuthintela ukunwenwa kwesi sifo, kukuba abantu bahlale emakhayeni abo baze bahlale ngokwahlukeneyo omnye komnye isithuba esingangeeveki eziliqela. Kwaye kubalulekile ukuba oku kuvaleleka phantsi kwemiqathango ethile kunye nawo onke amanye amanyathelo angxamisekileyo athotyelwe ngqongqo kwaye anyanzeliswe ngokungagungqiyo.
Njengoko abemi boMzantsi Afrika abavela e-Wuhan benokuyingqina eyokuba, imiqathango ekumila kunje kubomi bemihla ngemihla, kwiintshukumo nokunxulumana koluntu ngokwesiqhelo kunzima kakhulu ukuyinyamezela.
Ngokomxholo woMzantsi Afrika, ukuvaleleka phantsi kwemiqathango ethile kuzisa intsokolo eyongezelekileyo neenzima, kwaye senza konke okusemandleni ukunciphisa impembelelo yayo kubantu bakuthi.
Kodwa isifundo esivela kubemi baseMzantsi Afrika abasuka e-Wuhan sesokuba ukuvaleleka phantsi kwemiqathango ethile kuyasebenza.
Sibonakalisa okokuba ukuba siyithobela ngqongqo imiqathango emiselweyo ukunqanda ukunwenwa kwale ntsholongwane, singakwazi ukulehlisa izinga losuleleko. Oku kubonakalisa okokuba ukuba siyasebenzisana nabasemagunyeni kwezempilo ngokwenza oko sifanele ukukwenza, asizokuba sisindisa nje ubomi bethu kuphela kodwa siya kusindisa nobomi babo basingqongileyo.
Eli bali labemi boMzantsi Afrika ababuya e-Wuhan kufuneka lisinike inkuthazo nethemba kwezi veki zinzima sisajongene nazo ukuya phambili.
 Ibali labo lisixelela ukuba likhona ithemba emva kwabo bonke obu bunzima, okokuba sihlala siyithobela imigaqo, okokuba sihlala sinembeko sikuhlonipha ukuvaleleka phantsi kwemiqathango ethile, okokuba siyasebenzisana, siza kuphumelela.  3 Vuk’uzenzele EZIVELA KWIZAKHIWO ZOMDIBANISO EkaTshazimpuzi 2020 Ushicilelo 2Sikunye singayoyisa i-COVID-19