

==================================================================================================================

Page:2

Evikini lokuqala  lokuvalwa kwezwe ngenhloso yokulwa nobhubhane lwegciwane lwecorona  oseludale  umonakalo emhlabeni, sizithokozele izindabaezinhle ezisilethele injabulo nethemba kulesi sikhathi esinzima nesindathabuzekayo.
 Abantu baseNingizimu Afrika abayi-114 abalandwa e-Wuhan e-China emavikini ambalwa adlule sebesiqedile isikhathi sabo ekuvalelweni ngenhloso yokunqanda  ukuthelelana ngegciwane le-corona  futhi sebehlanganisiwe nemindeni yabo. Emva kokuhlolwa bonke batholakale bengenalo igciwane lecorona  futhi baphile kahle ngokwempilo nangokomoya.
 Sekube izinyanga, belokhu bevalelwe, okokuqala bebevalelwe e-Wuhan izinsukuezingama-51 nase-Polokwane izinsuku eziyi-14. Babengakwa zi ukuba nabathandiweyo babo, bengakwazi ukuhamba lapho behlala khona futhi benganasiqiniseko sokuthi lolu sizi lwabo luzophela nini.
Uma sengeza lezi zinsuku ezisele eziyi-17 zokuvalelwa kweNingizimu Afrika kubona kuzoba yizinsuku ezingama-82 bevalelwe.
 Kube yintokozo ukuchi tha isikhathi naleli qembu elahlukahlukene labantu baseNingizimu Afrika elihlanganise yonke iminyaka yobudala, izilimi kanye nemvelaphi. Ngamangazwa kakhulu ukubekezela nesibindi kanye nempokophelo yabo yokuzigcina benempilo. Bebephuma kumnyombo wegciwane le-corona  e-Wuhan e-China futhi sebebone nomonakalo osudalwe ubungozi baleli gciwane ezimpilweni zabantu.
Akumangazi ukubezwa bethi bazimisele ukuphephisa impilo yalabo abaseduze nabo. Manje isineke sabo nesibindi sabo sekuthole umvuzo, ngoba sebebuyela emindenini yabo.
 Ukubuya kwabo ekhaya kwenzeke ngenxa yabantu abaningi abazinikele ngezindlela eziningi ukwenza ukuthi ukulandwa kwabo kube yimpumelelo.
Njengesizwe, siyabonga kakhulu kuHulumeni nabantu base-China ngokunakekela izakhamuzi zaseNingizimu Afrika, nosizo lwabo ekuhleleni ukulandwa kwabo.
Kubalulekile ukuthi iningi labantu baseNingizimu Afrika abase-Wuhan bebefunda ngemifundaze ephuma kuhulumeni wase-China; okuyisenzo sokupha esisibonga kakhulu.
Siyabonga futhi kubobonke abantu akade bebandakanyeke kulo m sebenzi, kusuka kuthi mba labashayeli bezindiza zakwaSAA kuya kuthimba lodokotela kuya kumaphoyisa namasotsha ababuyise ekhaya.
Omunye nomunye wabo uthathe igxathu wazibophezelela ukuphepha nokuphila kahle kwabanye abantu. Be -bezimisele ukuthunywa kulo msebenzi onzima noyingozi nokuzibeka esimweni sokuvalelwa. Manje, bonke bangitshela ukuthi, sebekulungele ukuthunywa emsebenzini wabo olandelayo.
 Ngifisa ukubonga kubasebenzi nabaphathi baseRanch Hotel  e-Polokwane, ababenakekele labo ababelandiwe.
Babezimisele ukudlala indima yabo emizamweni yezwe yokunqoba lesi sifo. Wonke umuntu obandakanyeka kulo msebenzi wenze iNingizimu Afrika yaziqhenya ngaye.
Isimo abadlule kuso abantu baseNingizimu Afrika e-Wuhan sitshengisa ukusebenza – nesidingo – sombuso ukuthi uvale izwe. Kwakungenxa yezinqumo ezinkulu ezathathwa nguhulumeni wase-China ukunqanda ukusabalala kwesifo edolobheni lase-Wuhan, okwenza ukuthi abantu baseNingizimu Afrika bakwazi ukubuya bengathelelekanga futhi benempilo.
I-Wuhan, idolobha elihlala abantu abayizigidi eziyi-11 esifundazweni sase-Hubei, libe nabantu abangaphezu kwezi-50 000 abasuleleke ngegciwane le-corona . Njengamanje, emva nje kwesikhathi esingaphezu kwezinyanga ezimbili emva  kokubek wa kwezindlela ezinzima zokuvalwa kwezwe, lesi sifundazwe sesibe nezigameko ezintsha ezingaphansi kwama-20 emavikini amabili adlule.
 Ukunqanda ukusabalala kwesifo edolobheni i-Wuhan, esifundazweni i-Hubei nakwezinye izindawo e-China kudinge umzamo omkhulu futhi ongakaze ubonakale phambilini. Lokhu kufake phakathi imikhawulo emikhulu empilweni yansuku zonke futhi kuba nomthelela omkhulu emnothweni wase-China.
Amanye amazwe athatha lesi nqumo esifanayo ayaphumelela kakhulu ekulawuleni ukusabalala kwesifo kunalawo mazwe enza kancane ukubhekana nalesi sifo.
Njengoba inani eliphelele lezigameko eziqinisekisiwe ze-COVID-19  emhlabeni jikelele linyuke laya ngaphezu kwezi-700 000 nenani lasebeshonile lidlula izi-33 000, singafunda isifundo kula mazwe.
Sekucace bha manje ukuthi indlela engasebenza ka-ngcono ukuthi umphakathi unqande ukusabalala kwesifo ukuthi abantu bonke bahlale emakhaya baziqhelelanise kwabanye abantu okungenani amaviki ambalwa. Futhi kubalulekile ukuthi lokhu kuvalwa kwezwe kanye neminye imi zamo ephuthumayo kokubili kuyalandelwa futhi kuyaphoqelelwa ngokungaguquki kukho.
Njengoba abantu baseNingizimu Afrika ababuya e-Wuhan bangafakaza, le mikhawulo empilweni yansukuzonke, ekuhambeni nasekubeni nje nabantu inzima kakhulu ukuyibekezelela. NgokwaseNingizimu Afrika, ukuvalwa kwezwe kwengeza ubunzima nobulukhuni, futhi senza konke okusemandleni ukwehlisa umonakalo kubantu bakithi.
Kodwa isifundo esisithole kubantu baseNingizimu Afrika abase-Wuhan ukuthi ukuvalwa kwezwe kuyasebenza. Kutshengisa ukuthi uma singaqinisa ekulandeleni imithetho ebekelwe ukunqanda ukusabalala kwegciwane lecorona , sizokwazi ukwehlisa izibalo zokusuleleka. Kuyabonisa ukuthi uma singabambisana neziphathimandla zezempilo ekwenzeni lokho okumele sikwenze, sizobe singasindisi nje kuphela ezethu izimpilo kodwa nezalabo abaseduzane nathi.
 Indaba yabantu baseNingizimu Afrika abalandwa e-Wuhan kumele isinike ukugqugquzeleka nethemba kula maviki anzima azayo.
Indaba yabo isitshela ukuthi kuba mnyama kakhulu uma sekuzosa, kodwa uma sizofika ekugcineni, uma sizohlala njengokuyalwa futhi sihloniphe ukuvalwa kwezwe, uma sisebenza ngokubambisana, sizonqoba.  3 Vuk’uzenzele EZIVELA E-UNION BUILDINGS Mbasa 2020 Ushicilelo 2Ngokubambisana Singayinqoba i-COVID-19