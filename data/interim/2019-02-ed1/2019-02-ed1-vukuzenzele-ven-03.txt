
Vuk’uzenzele“Ro ṋewa vhuḓifhinduleli ha u fhaṱa lushaka luswa, u sedzana na tshayavhulamukanyi yo iteaho tshifhinga tsho fhiraho na tshayandinganyiso ino khou itea zwino.”Luṱa luswa Afrika Tshipembe Mbekanyamushumo ya YES yo bveledzwa nga Phuresidennde Vho Ramaphosa sa nḓila ya u swikelela mishumo ya vhaswa.Dale HesHanefha kha ṅwaha wo fhelaho, Phure sidennde Vho Cyril Ramaphosa vho sumbedza luṱa luswa Afrika Tshipe mbe. Hu si kale vho dzhe na kha ofisi, Phuresidennde vho ṋetshedza Mulaedza wa Lushaka wa maimo tshe tsha ṱavha fhulufhelo, dakalo kha dzimiḽioni dza vhathu vhe vha ṱalela u mona na shango.  Ho vha na dakalo ḽihulu ḽo vhangwaho nga Mulaedza wa Lushaka wa 2018 (SoNA).
Zwo tou tea uri tshipitshi itshi tshi ṋetshedzwe kha Miṅwaha ya Ḓana ya Vho Nelson Mandela: u bva tshe luṱa lwa dimokirasi lwa vha hone a zwo ngo vhuya zwa vha hone he phuresidennde wa Afrika Tshipembe a pfa muhwalo wa ndavhalelo wo hweswaho nṱha ha mahaḓa awe. Fhedzi tshipitshi tsha Phuresidennde Vho Rama phosa tsho topola tshiṅwe na tshiṅwe hu tshi itelwa vhadzulapo vha Afrika Tshipembe. Tsho kwama mafhungo oneone a ndeme a kwamaho shango; vha dzinginya thandululo dzi kwamaho zwithu zwi nzhi; vha sumbedza vhuḓi kumedzeli ha vhukuma u itela u fhaṱa Afrika Tshipe mbe ḽa khwine.
Masia o sedzwaho khao nga SoNA 2018U fana na vhunzhi ha SoNA dzo fhiraho, mafhungo a u sika mushumo, nyaluwo ya ikonomi, u fhelisa vhushai, pfunzo, ndondolamutakalo, mbuyedzedzo ya mavu, ndi nganyiso ya mbeu na u lwisa na na vhutshinyi na zwiito zwa vhuaḓa zwo vhonala zwo vhewa nṱha vhukuma kha adzhenda ya SoNA 2018.
Phuresidennde Vho Rama phosa vho amba uri tshi fhinga itshi, naho zwo ralo, tshi tou vha tshiṅwe tsha u bebwa hafhu tshoṱhe ha Afrika Tshipembe. Ndi zwithu zwine zwa ḓo ṱoḓa tshiimo tshiswa tsha thandululo. “Ro ṋewa vhuḓifhinduleli ha u fhaṱa lushaka luswa, u sedza na na tshayavhulamukanyi yo iteaho tshifhinga tsho fhiraho na tshayandinganyiso ino khou itea zwino. Ro vhidze lwa u ita nga u ralo ri fhasi ha nyimele dzi konḓaho.”U sika mushumoHo sedzeswa kha zwa u fheli sa vhushai, u sika mushumo tsho vha tshiṅwe tshithu tsha u thoma tsho ambiwaho nga Vho Ramaphosa kha tshipitshi tshavho.
Vho Ramaphosa vho amba uri: “Nga ngomu ha adzhenda yashu ya lushaka ya 2018 hu na tsiko ya mishumo, nga maanḓa hu tshi itelwa vha swa”.
Musi u shaya mushumo ho andesa Afrika Tshipembe, Phuresidennde vho ombedze la ṱhoḓea ya shishi vhukuma ya u sika mishumo hu tshi ḓo tevhelwa maitele o vhalaho. Nḓivhadzo ya Samithi ya zwa Mishumo ya Phuresi dennde, ine ya ḓo dzhenisa nyambedzano vhukati ha sekithara dza nnyi na nnyi, vhubindudzi na vhadzulapo, zwo ṱanganedzwa zwavhuḓi.
I tshi vha hone mathomo ni a Tshimedzi, Samithi yo sumbedza u vha ya ndeme nga u ita nzudzanyo u itela tsiko ya mishumo. Thendelano ine ya tou vha muhangarambo yo sainwaho kha samithi yo sumbedza masia o sedzwaho khao a fhiraho 70 ane, kha zwoṱhe, a fhaṱa ṱhoḓea dzapo, u engedza na u ṱanḓavhudza zwivhambadzwannḓa, u vule la nḓila vhaswa kha sekithara dza mveledziso na mushumo i ngaho sa vhulimi, vhumagi, zwa migodi na ikonomi ino bva kha zwithu zwo no shu miswaho.
Musi vhaswa vha tshi kwamea nga maanḓa nga u shaya mushumo, Phuresi dennde Vho Ramaphosa vho mboḓi dzhiela nṱha nga u ṱanganya mbekanyamushumo  dzine dza ḓo vha vhuedza.  Tshumelo ya u Thola Vha swa (YES) yo rwelwa ṱari kha miṅwedzi mivhili ya SoNA 2018, i tshi ṋetshedza nḓila ya maitele maswa u itela uri vhabindudzi vha thole vha swa kha zwa ngudamushumo zwi no badela. Mafheloni a 2018, tshivhalo tsha kha mphani dza 266 dzo ḓiṅwalisa kha mbekanyamushumo ya YES, nahone vhaswa vha 5 500 vho dzheniswa mushumoni.
U takula ikonomiIkonomi ya Afrika Tshipembe yo ṱangana na nyaluwo i si yavhuḓi, ya vhuya ya dzhena na kha u wa mathomoni a 2018.
Fhulufhelo ḽa vhabindudzi tshifhinga tshoṱhe ḽo vha ḽi tshi dzulela u vha fhasi, nahone sekithara dzi na khonadzeo ya nyaluwo khulwane dzo vha dzi sa khou wana thikhedzo yo teaho u itela u kona u shela mulenzhe kha ikonomi.
Zwi tshi elana na slogani tshavho tsha ḽuṱa luswa, Phuresidennde Vho Rama phosa vho ṱavhanya vha ḓidzhenisa kha u tshimbidza zwa vhubindudzi. Vho na nga vharumiwa vhaṋa vha tshipentshela uri vha shumi sane navho kha ḽikumedzwa ḽa u wana R1.2 triḽioni ya vhubindudzi nga 2023.  Phu residennde Vho Ramaphosa vho tshimbila u mona na ḽifhasi vha tshi vhuedzedza fhulufhelo ḽa mashango a nnḓa kha u bindudza Afrika Tshipembe.
Mushumo uyu wo khunye ledzwa tshoṱhe kha Khonfe rentsi ya Vhubindudzi Afrika Tshipembe nga Tshimedzi, he Phuresidennde vha ḓivhadza uri tshelede i linganaho  R290 biḽioni yo teaho nga u bindu dzwa yo vhetshelwa thungo, i tshi khou engedza kha  R400 biḽioni yo itwaho sengosengo nga mashango e a vha o dala nga tshifhinga tsha mushumo wa zwa vhubindudzi. Zwo humbulelwa uri vhubindu dzi uvhu vhu ḓo engedza R330 biḽioni kha GDP ya  Afrika Tshipembe nga 2024, ha sikwa mishumo ya 275 000 nga ṅwaha.
Nzudzanyo ya u vusulusa na u ṱuṱuwedza ikonomi ya Phu residennde Vho Ramaphosa yo ṱaluswa sa iṅwe nzhenelelo ya ndeme ya u fhenya zwi thivheli zwa ikonomi ya Afrika Tshipembe. Zwo ḓivhadzwa nga Khubvumedzi, mafhungo aya o fhulufhedzisa nyaluwo kha mbadelo dza thema mveledziso, mbuyedzedzo kha sekithara dza migodi na vhudavhidzani, u bveledza ṱhanganelano ya thandela dza phuraivethe na dza nnyi na nnyi na ndeludzo ya ndaulo ya visa zwine zwa ḓo leludze la khamphani dza dzitshaka u ita vhubindudzi Afrika Tshipembe.
U fhelisa zwiito zwa vhuaḓa na u khwaṱhisa mavhuselePhuresidennde vho sumbedza vhuḓikumedzeli ho khwaṱha ho vhukuma kha u fhelisa zwiito zwa vhuaḓa kha vhubindudzi vhu langwaho nga muvhuso na kha muvhu so.  Khomishini ya Tsedzu luso kha zwa u hombokwa ha muvhuso yo thoma hu si kale musi vho dzhena ofisini, zwo ralo na kha khomishini dza tsedzuluso kha Eskom na SARS.
Tshanduko ya zwiimiswa zwa vhurangaphanḓa kha vhubindudzi vhu langwaho nga muvhuso yo vha iṅwe tsumbo ya vhuḓiimiseli ha Phuresidennde kha u lwisana na zwiito zwa vhuaḓa na u khwaṱhisa mavhusele.