

==================================================================================================================

Page:3

Puso e neelana ka mekgwa e e anameng ya dithuso go basadi bao ba ratang go ka itshimilolela dikgwebo, go tloga go tsa dikgakololo go tsenyeletsa le tsa matlole.
SEDAGo le gantsi, dikakanyo tse dintle tsa basadi tsa go simolola dikgwebo ga di tswelele gonne ba sena tshedimosetso e e tlhokegang go fetola ditoro tsa bona go nna nnete.
Setheo sa Tlhabololo ya Dikgwebopotlana (Seda), e leng setheo se se leng ka fa tlase ga taolo ya Lefapha la Kgwebisano le Madirelo (dti), se ne sa lemoga seno mme sa tlhagisa bukana ya ditheo tsa kgwebo tseo beng ba tsona e leng basadi mme e tlhagisa tshedimosetso e e ka ga tshegetso yotlhe e e leng teng go ka tshegetsa basadi, e ka tswa e le e e ka ga matlole le e e seng ya matlole. Bukana eno e tsenyeletsa tshedimosetso e e ka ga gore o kwadisa jang kgwebo ya gago le dikgwetlho tseo bagwebi ba basadi ba itemogelang tsona, go akaretsa le tshedimosetso e e kgethegileng e e ka ga makala a a farologaneng mo diintasetering le ditsela tsa go iponela tlamelo ka matlole.
Go bona bukana eno, etela  www.seda.org.za/Publications .
Go kwadisa kgwebo ya gago ke kgato ya ntlha e e botlhokwa thata mo mogwebing mongwe le mongwe fa a simolola kgwebo, gore a kgone go obamela melao e e laolang dikgwebo mo nageng. Dikgwebo di tshwanetse go kwadisiwa mo Khomišeneng ya Dithoto le Dithata tsa Ditlamo (CIPC).
www.cipc.co.za .
Metswedi ya thusoGo na le mafapha a le mantsi a puso mmogo le ditheo tse di leng ka fa tlase ga taolo ya puso tseo di neelanang ka thuso go bagwebi ba basadi ba ba leng mo makaleng a a farologaneng a diintaseteri.
SEFASetheo sa Matlole a Dikgwebopotlana (SEFA) se neelana ka dikuno tsa matlole le ditirelo mo dikgwebopotlaneng, tsa magareng le tse dikgolo (di-SMME) go tsenyeletsa le matsema.  www.sefa.org.za.
FinfindFinfind e golaganya di-SME tse di tlhokang matlole le bao ba adimanang ka madi ba ba maleba, go neelana ka tshedimosetso ya thuto ya madi, e araba dipotso tsa ka gale le go rarabolola dikgwetlho tse di itsegeng.
www.finfindeasy.co.za .IDCLetlole la Isivande la Basadi la Kooporasi ya Tlhabololo ya Diintaseteri (IDC) le neelana ka madi a kadimo a a sa tsaleng dinamane tse di boitshegang tsa dikoloto, a a mosola e bile a tswa dikgwebo thuso. Le lebagane le mabaka a a tsenyeletsang matlole a go simolola kgwebo; go godisa kgwebo; go boloka kgwebo, go atolosa le go tshegetsa kgwebo.
www.idf.co.za .
NEFLetlole la Bosetšhaba la Matlafatso ya Basadi le itlhaganedisa neelano ka matlole go dikgwebo tseo beng e leng basadi ba bathobantsho, fa iMbewu Fund ya yona e tshegetsa bagwebi ba bantsho bao ba eletsang go simolola dikgwebo le go tshegetsa ditheo tse di leng teng tseo beng ba tsona e leng bathobantsho ka madi a ketleetso.
www.nefcorp.co.za .Sekema sa Beng ba Diintaseteri ba Bathobantsho  Sekema sa Beng ba Diintaseteri ba Bathobantsho se ikaelela go itlhaganedisa botsaakarolo jwa beng ba diintaseteri ba bathobantsho mo ikonoming ya Aforika Borwa, fa letsholo la tlhabololo ya bokgoni la B’avumile le tshegetsa matlafatso ya basadi ka go ba tlhatlhelela ka bokgoni ka maitlhomo a go supolola bokgoni mo makaleng a botaki, bobetli, go loga le go roka diaparo.
www.thedti.gov.za .
NYDASetheo sa Bosetšhaba sa Tlhabololo ya Bašwa (NYDA) se neela bagwebi ba bašwa ditšhono go fitlhelela tshegetso ya matlole le e e seng ya matlole gore ba kgone go ipulela dikgwebo tsa bona.
www.nyda.gov.za .Thuso go bagwebi
ba basadiTemothuoMo lephateng la temothuo, dti e neelana ka matlole mo dikgwebopotlaneng ka go dirisa Sekema sa Tshegetso ya Tlhagiso ya Dikungo tsa Temo, seo se tlhamilweng go godisa dipeeletso tsa diporojeke tse dintšhwa le tse di ntseng di le teng tsa ditlhagiso tsadikungo tsa temo.  www.thedti.gov.za.
Gape basadi ba kgona go bona thuso go tswa mo Lenaaneng la Tshegetso e e Tletseng ya Temothuo la Ilima/Letsema la Lefapha la Temothuo, Pusetsomafatshe le Tlhabololo ya Metsemagae.
www.daff.gov.za.
Thekenoloji• Thekenoloji mo Basading ba ba leng mo Kgwebong e itlhaganedisa matlafatso ya basadi mo ikonoming, fa Lenaane la Tshegetso ya Boitlhamedi jwa Diintaseteri lona le neelana ka thuso ya matlole e e ka ga tlhabololo ya dikungo tsa boitlhamedi le dithulaganyo. www.thedti.gov.za.
• Letlole la Madi a Tshimololo ya Thekenoloji le neelana ka madi a kadimo mo dikgwebong tse di simololang tse di ikaegileng ka thekenoloji, go kgontsha go fetola dithoto le dithata tse di humileng tsa ditlamo tsa thekenoloji tsa Aforika Borwa go ka baakanyediwa go tsena mo mebarakeng.  www.idc.co.za.  • Lenaane la Thekenoloji la Seda le neelana ka mefuta ya ditirelo go tlhatlosa bogwebi mo intasetering, bogolosegolo go kgontsha dikgwebopotlana go fitlhelela thekenoloji e e maleba go kgona go gaisana go feta le go godisa dikgwebo tsa bona.
• www.seda.org.za.Go tlhagisa Yuniti ya kgwebo ya diaparo le masela ya IDC e neelana ka tshegetso go batlhami ba go kgabisa magae, batlhagisi ba dilwana tsa matlalo le batlhagisi ba masela a a botlhoswana kgotsa a tlhago, fa yuniti ya ditlhagiso tsa dikhemikhale le khemise e neelana ka matlole le tshegetso mo intasetering le dikgwebo tse di tlhagisang ditlhagisiwa tsa dikhemikhale, polasetiki le tsa khemise. Gape, IDC e neelana ka tshegetso go diintaseteri tse dingwe tse di farologaneng, go tloga go temothuo le bojanala go ya go metšhini le didirisiwa.  www.idc.co.za.
Thuto le di-NPOSetheo sa Tlhabololo ya Naga (NDA) se ka kgona go thusa bao ba eletsang go tlhama le go kwadisa disenthara tsa Dikolo tsa Thuto ya Bomapimpana (ECD). www.nda.org.za.
Ilifa Labantwana ke lenaane la naga ya Aforika Borwa ECD le le simolotsweng ka 2009. Lenaane la yona la Bhalisa Inkulisa le botlhokwa mo go thuseng ka go kwadisa ditikwatikwe tsa ECD.  www.ilifalabantwana.co.za.
NDA e thusa le Mekgatlho e e sa Direng Letseno (di-NPO) go nna ditheo tsa semmuso; go kgobokanya tshedimosetso e e tlhokegang go ikwadisa jaaka NPO kgotsa matsema; go tlatsa le go romela diforomo tsa ikwadiso; le go lekola ditlhoko tsa tsona sentle go netefatsa gore fa ba sena go ikwadisa ba tswelela go latela molao wa ikwadiso o ba ikwadisitseng ka fa tlase ga ona.
www.nda.org.za.
Go bona tshedimosetso ka botlalo ka ga go simolola kgwebo, letsetsa  dinomoro tse di latelang;Seda012 441 1000 | CIPC086 100 2472 | Sefa012 748 9600 | IDC011 269 3000NEFCORP011 305 8000 | NYDA012 322 1375 | DAFF012 319 6000  NDA011 018 5500 | Ilifa Labantwana021 670 9848