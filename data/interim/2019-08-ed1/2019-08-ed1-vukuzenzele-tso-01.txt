

==================================================================================================================

Page:3

Mfumo wu nyika mpfuno wo hambanahambana eka vavasati lava va lavaka ku tisungulela mabindzu ya vona, kusuka eka switsundzuxo kufika eka timali.  SEDAMikarhi yo tala, miehleketo ya mabindzu leyo xonga ya vavasati a yi yi emahlweni hikuva va hava vuxokoxoko lebyi byi dingekaka ku hundzula milorho ya vona yi va ntiyiso.
Ejensi ya Nhluvukiso wa Mabindzu Lamatsongo (Seda), muyimeri wa Ndzawulo ya Mabindzu na Vumaki (dti), yi lemukile mhaka leyi kutani yi tumbuluxa xibukwana xa mabindzu lama nga ehansi ka vun’wini bya vavasati hi mhaka ya nseketelo lowu wu nga kona eka vavasati, havumbirhi wa bya swa timali na lowu nga riki wa swa timali.  Xibukwana lexi xi vulavula hi tinhlokomhaka kusuka eka hilaha u nga tsarisaka bindzu ra wena hakona na mitlhontlho leyi van’wamabindzu va xisati va langutaneke na yona, kufika eka vuxokoxoko byo kongoma hi mayelana na tisekitara ta vumaki to hambanahambana na hilaha u nga kumaka timali to sungula bindzu hakona. Ku vona xibukwana lexi, endzela www.seda.org.za/Publications .
Ku tsarisa bindzu ra wena i mhaka yo sungula ya nkoka eka n’wamabindzu wihi kumbe wihi, hi xikongomelo xa ku hlayisa na ku landzelela milawu leyi lawulaka nghingiriko wa bindzu etikweni.
Mabindzu ya fanele ku tsarisiwa eka Khomixini ya Tikhamphani na Tinhundzu ta Vutumbuluxi. www.cipc.co.za .
Swihlovo swa mpfunoKu na tindzawulo ta mfumo tin’wana to tala na mabindzu ya mfumo lama ya nyikaka mpfuno eka van’wamabindzu va xisati eka tisekitara ta vumaki to hambanahambana.
SEFAEjensi ya Timali ta Mabindzu Lamatsongo yi nyika mpfuno wa timali eka mabindzu lamatsongo, ya le xikarhi na swibindzwana (tiSMME) na mabindzunhlanganelo.  www.sefa.org.za .
FinfindFinfind yi hlanganisa tiSME leti ti dingaka mali kusuka eka valombisi lava faneleke, yi nyika vuxokoxoko bya dyondzo ya swa timali, yi tirhana na swivutiso leswi tshamelaka ro vutisiwa na ku ololoxa mitlhontlho ya ntolovelo.  www.finfindeasy.co.za .
IDCNkwama wa Vavasati wa Isivande wa Khamphanikulu ya Nhluvukiso wa swa Vumaki (IDC) wu nyika timali to fikeleleka, to tirhiseka na ku va to angula. Wu landzelerisa mitwanano leyi katsaka timali to sungula bindzu, ndlandlamukiso wa mabindzu, mpfuxo wa bindzu na timali to xava bindzu ra tifurenchayisi na xikweleti xa mali xa nkarhinyana.  www.idf.co.za .
NEFNkwama wa Timali wo Nyika Vavasati Matimba wa Nkwama wa Timali wo Nyika Matimba wa Rixaka wu hatlisisa ku nyikiwa ka timali eka mabindzu lama nga ehansi ka vun’wini bya vavasati va vantima, loko hi hala tlhelo Nkwama wa wona wa iMbewu wu ri karhi seketela van’wamabindzu va vantima lava lavaka ku sungula mabindzu lamantshwa na ku tlhela wu seketela mabindzu lama nga ehansi ka vun’wini bya vantima lama nga kona hi xumakulu xo ndlandlamukisa.  www.nefcorp.co.za .
Xikimi xa Vamaki va Tifeme va VantimaXikimi xa Vamaki va Tifeme va Vantima xa dti xi na xikongomelo xa ku hatlisisa vutekaxiave bya vamaki va tifeme va vantima eka ikhonomi ya Afrika-Dzonga, loko pfhumba ra xona ra nhluvukiso wa swikili ra B’avumile ri seketela ku nyikiwa matimba ka vavasati hi ku aka vuswikoti hi xikongomelo xo kuma lava nga na talenta eka tisekitara ta swa vutshila na vuvatli na vumaki bya malapi na swiambalo.  www.thedti.gov.za .
NYDAEjensi ya Nhluvukiso wa Vantshwa ya Rixaka yi nyika van’wamabindzu lavantsongo swivandlanene ku fikelela nseketelo wa nhluvukiso wa mabindzu hi swa timali na leswi nga riki swa timali.  www.nyda.gov.za .Mpfuno wa van’wamabindzu
va xisatiVurimiEka sekitara ya vurimi, dti yi nyika mabindzu lamatsongo timali hi ku tirhisa xikimi xa Nseketelo xa Vuphurosesi bya Swirin’wa, lexi xi tumbuluxeriweke ku nyika matimba eka vuvekisi eka tiphurojeke ta vuphurosesi bya swirin’wa letintshwa na leti nga kona.  www.thedti.gov.za.
Vavasati va nga tlhela va kuma mpfuno kusuka eka minongonoko ya Ilima/Letsema na ya Nongonoko wa Nseketelo wa Vurimi ya Ndzawulo ya Vurimi, Mpfuxeto wa Misava na Nhluvukiso wa Matikoxikaya.  www.daff.gov.za.
Thekinoloji• Thekinoloji ya Vavasati lava nga eka Mabindzu yi hatlisisa ku nyikiwa matimba ka vavasati ka ikhonomi na ku hluvukisiwa ka mabindzu ya vavasati, loko hi hala tlhelo Nongonoko wa Nseketelo wa Maendlelo Lamantshwa ya Vumaki wu nyika mpfuno wa timali wa nhluvukiso wa swimakiwa na tiphurosese letintshwa. www.thedti.gov.za.
Nkwama wa Xumakulu xa Ndzingeto wa Thekinoloji wu nyika nkoka wa mikavelo kumbe swikweleti swa timali eka mabindzu lama kongomisaka eka thekinoloji ku kotisa ku hundzuluxiwa ka thekinoloji ya nhundzu ya vutumbuluxi ya maAfrika-Dzonga leyi nga fuwa hi thekinoloiji leyi lulameleke timakete.  www.idc.co.za.  • Nongonoko wa Thekinoloji wa Seda wu nyika vukorhokeri byo hambanahambana lebyi byi kondletelaka vun’wamabindzu eka vumaki, ngopfungopfu ku endla leswaku mabindzu lamatsongo ya fikelela thekinoloji leyi faneleke leswaku ya kota ku phikizana swinene na ku kurisa mabindzu ya vona  www.seda.org.za.Vumaki  Yuniti ya mabindzu ya vumaki bya swiambalo na malapi ya IDC yi nyika nseketelo eka vatumbuluxi va vukhavisi bya makaya, vahumesi va tinhundzu ta madzovo na vaendli va malapi ya swiambalo swa ntumbuluko kumbe swo endliwa hi munhu, loko hi hala tlhelo swimakiwa swa yona swa tikhemikali na  yuniti ya vaendli va mirhi yo tshungula mavabyi yi nyika timali ta nseketelo wa nhluvukiso wa vumaki na tiphurojeke eka mabindzu lama ya tumbuluxaka tinhundzu ta tikhemikhali na tipulasitiki. IDC yi tlhela yi nyika nseketelo eka tisekitara ta vumaki to hambanahambana, kusuka eka vurimi na vupfhumba kufika eka michini na switirhisiwa.
www.idc.co.za.
Dyondzo na tiNPOEjensi ya Nhluvukiso ya Rixaka (NDA) yi nga pfuna lava va navelaka ku tumbuluxa na ku tsarisa senthara ya nhluvukiso wa tindzumulo. www.nda.org.za.
Ilifa Labantwana i nongonoko wa nhluvukiso wa tindzumulo wa Afrika-Dzonga lowu tumbuluxiweke hi 2009. Nongonoko wa yona wa Bhalisa Inkulisa wu pfuna ku lulamisa ntsariso wa nkarhinyana wa tisenthara ta ECD.  www.ilifalabantwana.co.za.
NDA yi tlhela yi pfuna mihlangano leswaku yi hundzuka mitlawa kumbe mavandla ya ximfumo; yi hlengeleta vuxokoxoko lebyi va byi lavaka ku titsarisela tanihi NPO kumbe bindzunhlanganelo; yi tatisa tifomo na ku ti rhumela; naswona yi hlela swidingo swa vona hi vukheta ku tiyisisa leswaku loko va kala va titsarisela, va landzelela nawu wa ntsariso lowu va titsariseleke ehansi ka wona.  www.nda.org.za.
Loko u lava vuxokoxoko mayelana na ku tisungulela bindzu, bela riqingho eka tinomboro leti landzelaka: Seda012 441 1000 | CIPC086 100 2472 | Sefa012 748 9600 | IDC011 269 3000NEFCORP011 305 8000 | NYDA012 322 1375 | DAFF012 319 6000  NDA011 018 5500 | Ilifa Labantwana021 670 9848