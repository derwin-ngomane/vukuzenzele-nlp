

==================================================================================================================

Page:2

Vuk’uzenzeleGESLAGSGEBASEERDE GEWELD EN VROUEMOORDGGGV se lewenslange uitwerking op kindersGESLAGSGEBASEERDE GEWELD  en vrouemoord kan 'n ernstige uitwerking op 'n kind se fisiese gesondheid, groei en ontwikkeling hê.
Allison CooperKinders wat groot word in 'n huis houding met ge slagsgebaseerde geweld en vrouemoord (GGGV) voel dikwels wanhopig.
Dit is volgens dr Dudu Ngu beni, 'n beroepsgeneesheer by die Gauteng Departement van Gesondheid, wat bevestig dat alle vorme van GGGV 'n sken ding van kinders se regte is.
GGGV verwys na geweld wat op individue en groepe gerig is, op grond van hul geslagsverskille. "GGGV is 'n hartseer realiteit wêreldwyd en kom skokkend algemeen in Suid-Afrika voor," sê dr Ngubeni.
“Dink jou net in wat verkrag ting en fisiese aanranding aan kinders doen. Benewens die fisiese beserings en langduri ge emosionele en sielkundige probleme wat tot selfdood kan lei, is daar ook maatskaplike probleme, stigma en verwer ping,” het sy bygevoeg.
Langdurige gevolge“Die uitwerking van GGGV op kinders verskil weens uiteenlopende faktore, soos die aard, hoe dikwels dit voorkom en die erns van die mishandeling. Ander stres faktore in die gesin, soos 'n ouer met geestesgesondheids  of dwelmmisbruikprobleme, kan die uitwerking op die  kind vererger.
Geslagsgebaseerde geweld kan verbaal, fisies, seksueel of sielkundig wees. "Kinders loop 'n groter risiko van emosionele en gedragspro bleme, ongeag of hulle direk mishandel word of nie," sê dr Ngubeni.
“Dit is 'n goed gedokumen teerde realiteit dat mans, in die algemeen, mag en beheer oor vroue en kinders uitoe fen – dikwels deur geweld.
GGGV ontneem kinders van 'n omgewing wat hulle in staat stel om hul potensiaal ten vol le te ontwikkel. Hulle kan ook gedesensitiseer word teenoor lyding en kan geweld begin beskou as 'n geoorloofde manier om hul eie doelwitte te bereik," sê sy.
Jonger kinders wat getuies is van GGGV of dit self ervaar, kan tekens van angstigheid en vrees toon; asook depressie; verlies aan belangstelling in skool, vriende of ander dinge wat hulle in die verlede geniet het; slaapprobleme, insluitend nagmerries of bednatmaak; aggressiewiteit; woede of eetlusversteurings.
Ouer kinders reageer anders.
Seuns kan hul ontsteltenis na buite uitdruk deur aggressief te raak en geweld te gebruik om probleme op te los; of deur alkohol of dwelms te gebruik om ontstellende ervarings en herinneringe uit te blok.
Meisies is weer meer geneig om hul leed na binne te rig.
Hulle kan teruggetrokke, angstig of depressief raak; 'n eetversteuring ontwikkel of hulself skade berokken deur hulle te sny of alkohol of dwelms te misbruik.
In die meeste gevalle duur die uitwerking van GGGV op kinders vir 'n lang tyd ná die mishandeling voort. As volwassenes is hierdie kin ders meer geneig om self in 'n gewelddadige en mishande lende verhouding betrokke te raak. "Studies het getoon dat kinders wat GGGV ervaar, grootword met die idee van mag-wanbalanse in interper soonlike verhoudings en die samelewing. Hulle skep dan 'n struktuur wat GGGV bevor der," verduidelik dr Ngubeni.
 Kinders kan hul ook aan GGGV skuldig maakSiliziwe Mbambo, 'n kinder beskermingswerker van die Saartjie Baartman Centre for Women and Children  (SB CWC), stem saam. "In hul late re lewens kan hierdie kinders hul ook aan GGGV skuldig maak, of dwelmgebruikers word,” sê sy.
Die SBCWC hanteer daag liks nuwe gevalle van GGGV .
"Die meeste kinders word óf direk of indirek deur GGGV geraak, wat hulle in ernstige gevaar stel. Die sentrum het ook 'n toename waargeneem in die aantal mense wat hul dienste nodig het, en GGGV is 'n algemene faktor," voeg Mbambo by.
In een geval het 'n kind self doodneigings getoon weens 'n gebrek aan ouerlike steun, liefde en aandag. "Die ouers het voortdurend voor die kind fisies en verbaal met mekaar baklei. As gevolg hiervan het die kind belangstelling in skool en enige toekomsdoel witte verloor," vertel Mbambo.
Kinders is geneig om gedrag na te boots. Seuns leer by hul pa's hoe om gewelddadig teenoor vroue op te tree. Meisies leer by hul ma's dat geweld normaal is en iets is wat hulle maar moet verduur.
Nie alle kinders herhaal egter die patroon nie. Baie probeer juis om nie dieselfde foute as hul ouers te maak nie.
Kinders en adolessente wat aan GGGV blootgestel is, moet deur 'n opgeleide professionele geestesgesond heidswerker geëvalueer word, wat dan die nodige be handeling vir emosionele en gedragsprobleme sal aanbe veel. Behandeling kan terapie insluit en in sommige gevalle, kan medikasie ook nuttig wees. Die nie-mishandelende ouer of versorger benodig ook ondersteuning.

Vir meer inligting of om hulp te kry vir kinders wat deur GGGV geraak word, kontak die GBV Command Centre  se tolvrye hulplyn by 0800 428 428  (0800 GBV) of versoek 'n maatskaplike werker om jou te kontak deur *120*7867# vanaf jou selfoon te skakel.
Jy kan ook die  Stop Gender Violenc e-hulplyn skakel by 0800 150 150 of die SBCWC by  021 633 5287.
“GGGV ontneem kinders van 'n omgewing wat hulle in staat stel om hul potensiaal ten volle te ontwikkel .’’
5Augustus 2019 Uitgawe 2