

==================================================================================================================

Page:2

Vuk’uzenzeleGBVFDitlamorago tsa GBVF mo botshelo jotlhe jwa banaGBVF E KA NNA  le ditlamorago tse di maswe mo itekanelong ya bana mo mmeleng, mo kgolong le mo tswelopeleng.
Allison CooperBana ba ba golelang mo malapeng a a re nang Tirisodikgoka e e Totileng Batho ba Bong jo bo Rileng le Dipolao tsa Basadi (GBVF), go le gantsi ba latlhegelwa ke tshepo mo botshelong.
Seno ke go ya ka Ngaka Dudu Ngubeni, ngaka ya malwetse a dingalo kwa Lefapheng la Boitekanelo la Gauteng, yo a totobaditseng gore mefuta yotlhe ya GBVF ke kgatakako ya ditshwanelo tsa bana.
GBVF e kaya tirisodikgoka e e totileng motho mongwe kgotsa ditlhopha dingwe, go lebeletswe bong jwa bona.
“GBVF ke sengwe se se utlwi sang botlhoko lefatshe ka bophara mme dipalopalo tsa yona di bontsha fa mo Aforika Borwa di le kwa godimo phe telela” o rialo Ngaka Ngubeni.
“Akanya fela gore petelelo le go betsana di dira eng mo baneng. Mo godimo ga dintho mo mmeleng le kutlwisobo tlhoko e e seng kana ka sepe mo maikutlong e leng tse di ka tlhotlheletsang motho go ipolaya, go na gape le matsapa a dikamano, a mamodula le a go se amogelwe,” o tlaleletsa ka go rialo.
Ditlamorago tsa go tsaya lobaka lo lo leele Ditlamorago tsa GBVF mo baneng di farologane ka ntlha ya mabaka a a farologaneng a a jaaka mofuta wa yona, e diragala ga kae mmogo le bogolo jwa yona. Dingwe tse di gatelelang maikutlo mo malapeng, ke dilo tse di jaaka batsadi ba ba nang le bolwetse jwa tlhaloganyo kgotsa tiriso botlhaswa ya diritibatsi, mme di ka etegetsa bothata jono.
GBVF e ka nna ya go tlhabana ka mafoko, go tshwarana ka di aparo, go betelelwa kgotsa go tobekana maikutlo. “Bana ba iphitlhela ba le mo bothateng jo bo etegelang pele jwa kgatelelo ya maikutlo le maitsholo a a sa siamang, go sa kgathalesege gore e ne e diragala mo go bona kgotsa mo bathong ba bangwe ba ba leng gaufi le bona,” o rialo Ngaka Ngubeni.
“Go dikwalo tse di tlha losang ka kakaretso fa banna e le bona ba ba tsogelanang maatla le taolo mo basading le mo baneng, mme go le gantsi ba dira seno ka go dirisa di kgoka. GBVF e utswetsa bana maemo a tikologo a a tla ba kgontshang go tsweletsapele bokgoni jwa bona ka botlalo.
Ba ka nna bana ba ba tlho kang kutlwelobotlhoko ka ntlha ya pogiso eno mme ba simolola go bona tirisodikgoka e le sengwe se se letleletsweng go dirisiwa go fitlhelela seo ba se batlang,” o tlaleletsa ka go rialo.
Bana ba ba nnye ba ba bo nang kgotsa ba itemogela GBVF ba ka bontsha letshogo kgotsa go boifa go go fetele tseng; kgatelelo ya maikutlo; go latlhegelwa ke kgatlhegelo ya go tsena sekolo, ditsala kgotsa dilo dingwe tse ba neng ba rata go di dira mo malobeng, ba ka nna le matsapa a go tlhobaela fa ba robala, go akarediwa le go tshwarwa ke digateledi kgotsa go kolobetsa dikobo; ba ka nna le tšhakgalo e e seng kana ka sepe, ba nna ba befetswe kgo tsa ba simolola go nna le di phetogo ka fao ba jang ka teng. Bana ba ba golwanyane ba samagana le kgwetlho eno ka mekgwa e e sa tshwaneng. Bana ba basimane ba ka thubela pelo mo bathong, ka go phela ba tšhakgetse, ba dirisa dikgoka go rarabolola mathata; kgotsa go dirisa bojalwa kgotsa di ritibatsi go thibela dikakanyo le megopolo e e sa ba itume diseng.
 Basetsana go le gantsi ba nna kgatelelo ka marago. Ba ka ikgo gela morago, ba etsaetsega kgotsa ba nna le kgatelelo ya maikutlo; ba simolola go ja ka tsela e e sa tshwanelang le go ikgobatsa ka go itshe ga kgotsa go dirisa bojalwa kgotsa diritibatsi.
 Go le gantsi, matsadi a GBVF mo baneng a nna lobaka lo lo leele morago ga tlhokofatso eno ka bo yona e sa bolo go fela.  Fa ba gola bana bano go le gantsi go ka nna le kgonagalo ya gore ba iphitlhele ba le mo dikgola ganong tse go renang tirisodi kgoka. “Dipatlisiso di ribolotse gore bana ba ba iphitlhelang ba le ka fa gare ga thagaraga ya GBVF ba ka gola ba dumela mo go se lekalekaneng ga bong, fa go tla mo botsalanong le mo setšhabeng. Ka ntlha ya seno, le bone ba iphitlhela ba nosetsa moodi wa maemo a a ka dirang gore go nne le kgonagalo ya tiragalo ya GBVF gape,” Ngaka Ngubeni o a tlhalosa.
 Bana e ka tsoga e le bona batlhotlheletsi ba ditiro tsa GBVF Siliziwe Mbambo, modiredilo ago wa tshireletso ya bana wa kwa Tikwatikweng ya Saartjie Baartman ya Basadi le Bana (SBCWC), o a dumelana.
“Moragonyana mo botshe long, ngwana a ka iphitlhela e le yo mongwe wa batlhoko fatsi ba GBVF kgotsa a iphi tlhela e le yo mongwe wa bao ba dirisang botlhaswa diriti batsi,” o rialo.
SBCWC ke yona e dirang ka dikgetse tse di ntšhwa tsa GBVF letsatsi le lengwe le le lengwe. “Bana ba le bantsi ba ama ke ditiragalo tsa GBVF di ka tswa di ba diragalela kgotsa di diragalela ba ba ba ratang, mme seno se ba baya mo ko tsing e kgolo. Tikwatikwe eno e itemogetse gape le kgolo ya palo ya batho ba ba tlhokang ditirelo mme go le gantsi moo di wa seno ke GBVF,” o rialo Mbambo.
Mo tiragalong nngwe, ngwa na o ne a batla go ipolaya ka ntlha ya go tlhoka tshegetse, lerato le go newa tsebe ke ba tsadi. “Batsadi ba ne ba phela ba lwetse ruri ka go tlhabana ka mafoko le ka go tshwarana ka diaparo fa pele ga bana. Ka ntlha ya seno, ngwana o ne a felelwa ke matla a go tsena sekolo le a go nna le ditoro ka bokamoso jwa gagwe,” o rialo Mbambo.
Go le gantsi bana ba ithuta go tswa mo maitsholong a batho ba bangwe. Bana ba basimane ba ithuta go tswa mo borraabona go melela basadi dinaka. Bana ba basetsana ba ithuta go tswa mo bommaabo gore go ketekiwa ke sengwe se se tlwaelegileng e bile se a itshokelwa. Le fa go le jalo, ga se bana botlhe ba gatang fa  tlhako ya pele e gatileng. Bo ntsi bo leka go se dire diphoso tse di tshwanang le tsa batsadi ba bona.
Bana ba bannye le ba bosima ba ba iphitlhelang ba le ka fa gare ga ditiragalo tsa GBVF ba tshwanetse go lekolwa ke moitseanape yo o katisitsweng wa boitekanelo jwa tlhogo le maikutlo, yo o tla dirang dika tlanegiso tse di matshwanedi tsa kalafi ya bothata jwa ma ikutlo le jwa maitsholo. Kalafi  e ka akaretsa ya go thobiwa ga maikutlo go oka dingalo, mme fa gongwe meriana e ka thusa. Motsadi kgotsa mo tlhokomedi wa ngwana yo a  sa tsogelaneng dikgoka le ena o tlhoka thuso.

Go bona tshedimosetso ka botlalo ka ga go bonela bana ba ba amang ke GBVF thuso, ikgolaganye le GBV Command Centre ka mogala wa thuso o o sa duelelweng mo go: 0800 428 428 kgotsa kopa modirediloago go go letsetsa ka go tobetsa *120*7867# go tswa mo mogaleng wa gago wa mo seatleng.
O ka letsetsa gape le Mogala wa Thuso wa Stop Gender Violence mo go: 0800 150 150 kgotsa wa letsetse le SBCWC mo go: 021 633 5287.
“GBVF e utswetsa bana maemo a tikologo a a tla ba kgontshang go tsweletsapele bokgoni jwa bona ka botlalo. ’’
5Phatwe Kgatiso 2