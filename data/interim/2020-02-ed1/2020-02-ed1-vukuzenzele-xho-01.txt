

==================================================================================================================

Page:2

Vuk’uzenzeleEZEMPILOUkukhulelwa okwenzeka ngaphandle kwesibeleko yingozi edinga inkathalelo yezempilo kaxakekaAllison CooperAbantu basetyhi ni abaye bafuma na ukukhulelwa okwenzeka ngaphandle kwesibeleko babazi kaku hle ubuhlungu bentliziyo obubangelwa koku,  ngenxa yeziphumo ezithembisayo ezingqina ukuba bakhulelwe kuvavanyo lomchamo nolwegazi.
Ngokutsho kukaGqr Bushy Mhlari, oyiSenior Registrar kwicandelo leEctopic Ob stetrics and Gynaecology e-Dr George Mukhari Academic Hospital , ochaze ukuba ukukhulelwa ngaphandle kwesibeleko kukukhulelwa okwenzeke ngaphandle komngxuma wesibeleko.
Uye wathi ngokuqhelekileyo, emva kokuchunyiswa kweqanda yimbewu yobudoda – okuthi kwenzeke ngaphakathi kwemibhobho yesibeleko, iqanda elichunyisiweyo lihamba ngombobho liyokutsho ngaphakathi kumngxuma wesibeleko apho lincamathela khona kwinwebu engaphakathi esibelekweni, aze emva koko umntwana akhule.
“Ekukhulelweni okwenze ka ngaphandle kwesibeleko, iqanda elichunyisiweyo lihlala  kwezinye iindawo zomzimba. Kwiziganeko ezingama-98%, olu hlobo lokukhulelwa lwenzeka kwimibhobho yesibeleko.
Iindawo ezingaqhelekanga ziquka indawo esisiyilelo-maqanda emzimbeni, emazantsi esisu, emlonyeni wesibeleko nakwisiqwanga esingaphandle kwesibele ko,” utshilo uGqr Mhlari.
Xa oku kusenzeka, isihluma sembewu asinakumiliselwa kwenye indawo, into enokwenziwa inye kuphela kukuba sikhutshwe isisu eso.
UGqr Mhlari uthe umntu wasetyhini unamathuba amaninzi o kufumana ingxa ki yokukhulelwa okwenzeka ngaphandle kwesibeleko ukuba; 
• unemibhobho yesibeleko eyonakeleyo okanye engaqhelekanga, enokususela kukuba wakhe wanesifo okanye usuleleko lwesifo kule mibhobho alufumene ngokwabelana ngesondo okanye ngotyando kwimibhobho; • wakhe wanayo ingxa ki yokukhule lwa okwe nzeke ngaphandle kwesibeleko ngaphambili; • akanayo inzala; • unamaqabane okwabelana ngesondo  amaninzi; • utshaya imidiza.
“Ukugqabhuka kwale nwebu yambethise isihluma sembewu xa umntu enengxaki yokukhulelwa ngaphandle kwesibeleko kungambulala kwaye kungunobangela ophambili wokusweleka koomama abakhulelweyo kwiinyanga ezintathu zokuqala bekhulelwe. Izehlo zokukhulelwa okwenzeka ngaphandle kwesibeleko zimalunga ne2%,” utshilo uGqr Mhlari.
Iimpawu zokukhulelwa okwenzeka ngaphandle kwesibelekoNgokukaGqr Mhlari,  iimpawu zibonakala  kwangoko xa ukhulelwe.
Ngamanye amaxesha, nangaphambi kokuba umntu wasetyhini aziqonde ukuba ukhulelwe.
Iimpawu eziqhelekileyo ziquka; 
• iintlungu zamazantsi esisu, • ukuphosakala kwexesha lokuya exesheni; • ukopha kwilungu lobufazi.
“Nangona kunjalo, abanye abantu basetyhini ababinazo iimpawu kude kugqabhuke imibhobho yesibeleko. Xa oku kusenzeka, umntu wasetyhini unokuva iintlungu eziqatseleyo kwaye abanye basenokopha kwilungu lobufazi. Oku kulandelwa sisiyezi, ukuhla koxinzelelo lwegazi, ukufa isiqaqa, ukothuka kunye nokufa ukuba unyango lulibazisekile,” utshilo.
Ukuze uxilongo luyiveze le ngxaki yokukhulelwa okwenzeka ngaphandle kwesibeleko kufuneka kwenziwe uvavanyo  lokukhulelwa lwegazi okanye olomchamo ukungqina ukuba umntu wasetyhini ukhulelwe kusini na. “Kwenziwa uvavanyo lwamaza esandi olubizwa i-ultrasound  emva koko ukuqinisekisa ukuba isibe leko asinanto na kwanokubona ukuba isihluma sembewu sifumaneka phi na kumzimba womntu wasetyhini,” utshilo uGqr Mhlari.
Ukunyanga ukukhulelwa okwenzeka ngaphandle kwesibeleko “Xa ukukhulelwa okwenzeka ngaphandle kwesibeleko kufunyanisiwe kufuneka kunyangwe ukuze kungabi sahambela ndawo, kuba ubomi bomntu wasetyhini busemngciphekweni ukuba unyango lulibazisekile,” utshilo uGqr Mhlari.
“Utyando yeyona ndlela ingcono yokunyanga le ngxaki nangona kunjalo, ukuyifumanisa kwangethuba kubangela kube neendlela zonyango eziliqela ekunokukhethwa kuzo phambi kokuba ukukhulelwa okwenzeka ngaphandle kwesibeleko kugqabhuke,” wongeze watsho.
UGqr Mhlari uthe umntu wasetyhini uyakwazi uku phinda akhulelwe  emva kokufumana le gxaki.
Abantu basetyhini abakrokrela ukuba banengxaki yokukhulelwa okwenzeka ngaphandle kwesibeleko kufuneka badibane nogqirha wabo, baye esibhedlele okanye kwikliniki ekufutshane ngokukhawuleza. 5EyoMdumba 2020 uShicilelo 1