

==================================================================================================================

Page:2

Vuk’uzenzeleEZEMPILOUkukhulelwa Okungekho Esibelethweni ( ectopic pregnancy) kuyisimo esiphuthumayo sezempiloAllison CooperAbesifazane ase beke behle lwa wumsho phi wokukhulelwa okungekho esibelethweni babazi kahle kamhlophe ubuhlungu benhliziyo obubangelwa yilokhu, emva kokutholaumphumela wokuhlolwa komchamo kanye negazi okukhombisa lolu hlobo lokukhulelwa.
Lokhu kwashiwo nguDkt.
Bushy Mhlari, onguSenior  Registrar  ophikweni  lwezeEctopic Obstetrics and Gynaecology  e-Dr George Mukhari Academic Hospital , ochaze wathi ukukhulelwa okubizwa phecelezi ngokuthi yiectopic  pregnancy  akwenzeki ngaphakathi esibelethweni, lapho ukukhulelwa okujwayelekile kwenzeka khona.
Wathi ngokujwayelekile, ngemuva kokulumbana kweqanda lowesifazane nesidoda sowesilisa okwenzeka kumashubhu esibeletho, iqanda elivundile lihamba ngamashubhu esibeletho liye esibelethweni esesiku lungele ukwamukela iqanda lelo,  bese lizinamathisela olwelwesini lwesibeletho olubizwa phecelezi ngokuthi yiendometrial lining  bese kwakheka ingane.
“Ekukhulelweni okungekho esibelethweni, iqanda elivundile lizinamathelisa kwezinye izingxenye zomzimba. Ezehlakalweni ezingamaphesenti angama-98, lokhu kukhulelwa kuba semashubhini esi beletho. Ezinye izindawo zomzimba, kodwa ezingavamisile, zibandakanya isizalo samaqanda, ezinye izindawo esiswini, umlomo wesibeletho kanye nomsipha wesibeletho obizwa phecelezi ngokuthi yibroad ligament ,” kusho uDkt.
Mhlari.
Uma kwenzeka lokhu, umbungu awukwazi ukuphinde uyofakelwa kwenye indawo futhi ukuwukhipha wukuphela kwento engenziwa ngowesifazane. UDkt. Mhlari uthe makhulu amathuba okuthi owesi fazane ehlelwe wumshophi wokukhulelwa okungekho esibelethweni uma; 
• enamashubhu esibeletho alimele noma angakhekile ngendlela efanele, okungabangelwa wukutheleleka kwamashubhu ngezifo ezithathelwana ngokocansi noma ukuhlinzwa kwamashubhu esibeletho esikhathini esedlule; • ngaphambilini eke waba nokukhulelwa okungekho esibelethweni; • engenanzalo; • enabalingani abehlukene aya nabo oca nsini; • ebhema ugwayi.
“Ukuklebhuka kwesitho somzimba okubangelwa wukukhulelwa okungekho esibelethweni kuyisimo esingadlula nomphefumulo womuntu futhi esiyimbangela enkulu yok ushona komama ezinyangeni zokukhulelwa ezintathu zokuqala. Izeh lakalo zoku sabalala kokukhulelwa okungekho esibelethweni cishe zingamaphesenti amabili esibalweni sabantu uma sebebonke,” kusho uDkt.  Mhlari.
Izimpawu zokukhulelwa okungekho esibelethweniNgokusho kukaDkt. Mhlari, izimpawu zibonakala ngasekuqaleni kokukhulelwa, kwesinye isikhathi owesifazane engakazazi nokuthi ukhulelwe.
Izimpawu ezijwayelekile zibandakanya:
• ubuhlungu engxenyeni esezansi yesisu, • ukweqiwa ukuya esikhathini; • ukopha esithweni sangasese sowesifazane.
“Kodwa-ke, abanye abantu besifazane ababi nazo izimpawu kuze kuklebhuke ishubhu lesibeletho. Lapho kwenzeka lokhu, owesifazane angezwa ubuhlungu obukhulu futhi abanye kuyenzeka babe nokopha okuthile esithweni sanga sese. Lokhu kulandelwa yisiyezi, ukwehla komfutho wegazi, ukuquleka, ukwehla okungalindelekile kokuhamba kwegazi emzimbeni (shock) kanye nokufa, uma owesifazane okhulelwe engakutholi ukwelashwa okusheshayo,” kusho yena.
Ukuze kuhlonzwe ukukhulelwa okungekho  esibelethweni, kwenziwa ukuhlolwa kwegazi noma komchamo ukuze kuqinisekiswe ukuthi owesifazane ukhulelwe. “Emva kwalokho kwenziwa iultrasound ukuze kuqinisekiswe ukuthi nembala akukho lutho esibelethweni futhi kubhekwe ukuthi umbungu ukuphi nendawo emzimbeni wowesifazane,” kusho uDkt.
Mhlari.
Ukwelashwa kokukhulelwa okungekho esibelethweni“Uma sekuhlonziwe uku khulelwa okungekho esibelethweni kumele kwelashwe ukuze kuvinjwe, kungabe kusakhula, ngoba impilo yowesifazane ingaba sengozini uma ephuzile ukuthola ukwelashwa,” kusho uDkt. Mhlari.
“Ukuhlinzwa kusalokhu kuyiyona ndlela yokuqala ekhethwayo yokwelapha ukukhulelwa okungekho esibelethweni, kodwa-ke uma kusheshe kwahlonzwa kuyinto enokwenzeka ngempumelelo ukwelashwa kwalokhu kukhulelwa ngemithi ngaphambi kokuthi siklebhuke isitho somzimba esiqukethe ukukhulelwa okungekho esibelethweni,” kwengeza yena.UDkt. Mhlari uthe  owesifazane usengaphinda futhi akhulelwe ngemva kokukhulelwa okungekho esibelethweni.
Abesifazane abasola ukuthi banokukhulelwa okungekho esibelethweni kumele babonane ngokushesha nodokotela wabo, isibhedlela noma umtholampilo wangakubo. 5Nhlolanja 2020 Ushicilelo 1