

==================================================================================================================

Page:3

Vuk’uzenzeleSilusapho NyandaKucinisekisa kutsi bantfu  baseNingi zimu Afrika labahlaseleka kalula kakhulu bavikelekile, hulumende ukhokhela tigidzi leti-17 sibonelelo njalo ngenyanga.
Sibonelelo sahulumende kusitwa nguhulumende ngetimali kwalabo  bantfu baseNingizimu Afrika  laba ngakhoni kutiphilisa bona ngekwabo. Kulawulwa kwetibonelelo tahulumende kuphetfwe sikhungo sahulumende lesibitwa ngekutsi yi-Ejensi Yekucinisekiswa Kwetenhlalakahle (i-SASSA), leyasungulelwa kucinisekisa kwetfulwa kwetibonelelo tahulumende kute kucedvwe buphuya.
Kunetibonelelo letihlukene letikhona, letiya ngekwetidzingo talabafake ticelo. Leti tibonelelo tebantfu labadzala, letibuye tatiwe ngekutsi yimpe sheni yalabadzala; sibo nelelo  sebantfwana; sibonelelo sekuphila ngekunakeke lwa; sibonelelo lesisita bantfu labaphila ngetibonelelo tahulumende kodvwa labadzinga umuntfu wekubanakekela; sibonelelo setigayigayi te mphi; sibonelelo sekunakekela bantfwana lobafake ngaphansi kweluphiko lwakho; nesibonelelo sekuphila nekukhubateka.
Sibonelelo salabaphila nekukhubatekaLesibonelelo lesitfolwa ba ntfu labaphila nekukhubateka ngu-R1 780. Bafakiticelo kufanele kutsi bahlangabetane netidzingo letitsite kute bafaneleke kufaka sicelo. Uma ngabe ukhubateke emtimbeni noma engcondvweni leku kwenta kutsi ungalungeli kusebenta sikhatsi lesilinganise lwa etinyangeni letisitfupha noma ngetulu, ungafaka sicelo sekutfola sibonelelo salabakhubatekile.
Uma ufaka sicelo, kufanele kutsi ufake sicelo sesibonelelo salabakhubatekile ngekugcwalisa lifomu ehhovisi laka-SASSA lelisedvute nawe lapho kutabe kukhona sisebenti saka-SASSA.  Kungeta, kutawufanele  ugcwalise i-afidavithi lelifomu lelijwayelekile laka SASSA lapho kukhona Umfu ngisi longasiso sisebenti  saka-SASSA.
Umbuso ubuye udzinge sitatimende sebufakazi lesisa yinwe ngumuntfu loneligu nya longacinisekisa ligama ne mnyaka webudzala walofake sicelo. Angabuye futsi anikete  nebufakazi bemphahla – kufaka ekhatsi kutsi indlu yakho ibita malini kamasipala, bufakazi bempesheni yangasese,  incwadzi lekhombisa Imali Lekhokhelwa Umshwalense Walabaphelelwe nguMsebenti, sitifiketi lesikhombisa kutsi waphuma kulolomunye umsebenti uma ngabe bewusebenta, futsi, uma ngabe umlingani wakho washona kuleminyaka lesihlanu leye ndlulile, ikhophi yencwadzi lebufakazi bekwabiwa kwelifa nema-akhawunti ekucala newekugcina ekukhokha tikweleti nekwabiwa kwelifa.
Uma ngabe ungumkhoseli, kufanele unikete simo sakho sekuhlala kuleli kanye namatisi wemkhoseli lonemadiji thi la-13.
Kwengeta, kute ufaneleke kufanele kutsi:
• Ube ngumhlali wase Ningizimu Afrika noma ube ngumkhoseli kantsi uhlala eNingizimu Afri ka ngalesikhatsi ufaka sicelo.
• Ube semkhatsini weminyaka le-18 nalenge-59  budzala.
• Ungabi ngulonakeke lwa esikhungweni sahulumende.
• Ube namatisi waseNi ngizimu Afrika.
• Ungabi ngulohola nge tulu kwe-R78 120 uma ngabe ungakashadi noma R156 240 uma ushadile.
• Ungabi nemphahla lebi ta ngetulu kwe R1 115 400 uma ngabe ungakashadi noma  R2 230 800 uma usha dile.
• Utawuhlolwa ngekwetemphilo lapho dokotela locashwe ngumbuso uta wuhlola indlela lokhubateke ngayo.
• Ute nanoma ngumaphi emarekhodi angaphambilini nemibiko ngalesikhatsi ufaka lesicelo nangalesikhatsi kwentiwa loluhlolo. Sibonelelo sebantfu labadzala  Lesibonelelo sentelwe kusita bantfu labadzala. Sibonelelo semuntfu lomdzala sikho khelwa bantfu labaneminyaka lenge-60 noma ngetulu. Labasitfolako kufanele:  • Bangaholi ngetulu kwe-R78 120 uma ngabe ungakashadi noma-R156 240 uma ushadile, nekutsi• Bangabi nemphahla lebita ngetulu kwe R1 115 400 uma ngabe ungakashadi noma R2 230 800 uma usha dile.
• Batfola-R1 780 nge nyanga kantsi labo labangetulu kweminyaka lenge-75 budzala  bahola R1 800.
I-SASSA ikhokhela sibo nelelo kulabamukelekako ngekubanika imali lengu kheshi ngemalanga latsite labekiwe etindzaweni tekuholela letibekiwe. Ibuye futsi iholele ngekudiphozitha nge-elektronikhi ebhange noma ku-akhawunti yelibhange lasePosini noma likhaya lelihlala labadzala. 

  Lolwatiso ulwetfulelwa yi-Ejensi yaseNingizimu Afrika Lecinisekisa Ngetenhlakahle (i-SASSA)Kutfola lwatiso lolwengetiwe ngetibonelelo tahulumende, shayela ka-SASSA ku:  012 400 2000 noma uvakashele ku:  www.sassa.gov.za .Tibonelelo tahulumende tiphilisa tigidzigidziKUKHOKHELWA NGUHULUMENDE njalo ngenyanga kuniketa lusito lolubalulekile kubantfu baseNingizimu Afrika labahlaseleka kalula.
 INYANGA YEKUTFUTFUKISA TENHLALAKAHLELiphephandzaba i-Vuk’uzenzele  litawushicilela luchungechunge lwetindzaba letiphatselene netinhlobo tetibonelelo ngekuhambisana neNyanga yeKutfutfukisa Tenhlalakahle.
UTSI BEWATI?8
Imphala 2019 Lushicilelo I