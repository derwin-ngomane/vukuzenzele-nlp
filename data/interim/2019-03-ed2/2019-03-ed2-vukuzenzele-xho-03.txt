

==================================================================================================================

Page:3

Vuk’uzenzele YOUTH FOCUSEMINYE IMIBA GABALALAYonke into ofuna ukuyazi ngomvuzo omncinci omiselweyoDale HesWonke ummi wase Mzantsi Afrika osebenzayo une lungelo lokufumana umvuzo ofanelekileyo ukuze akwazi ukuzondla yena nosapho lwakhe.  Ngokuphunyezwa ngokusesikweni komvuzo omncinci omiselweyo wesizwe ngu-Mongameli Cyril Ramaphosa ekuqaleni kwalo nyaka, eli lungelo lokufumana umvuzo ofanelekileyo likhuselekile ngokusemthethweni.
UMphathiswa wezaBasebe nzi uMildred Oliphant uthi  lo mvuzo umiselweyo awuthathi ndawo yemivuzo ekuselwe kuvunyelwene ngayo kwiqu-mrhu leengxoxo labasebenzi nabaqeshi.“Lo mvuzo umiselweyo uza kunceda ngokukodwa abo basamkela ngaphantsi kakhulu komvuzo ocetywayo wama-R20 ngeyure. Kukho icandelo eliza kuncedeka kakhulu. Elo licandelo lokwa mkela, ukuphatha kakuhle nokutenda iindwendwe, apho ufumana abasebenzi abamkela kuphela ngokunikwa imadlana ngabantu beyiphiwa,” utshilo.
Amalungelo akho phantsi koMthetho woWona Mvuzo Mncinci uMiselweyo weSizwe •	Phantsi koMthetho woWona Mvuzo Mncinci uMise-lweyo weSizwe, kwinkoliso yamacandelo abasebenzi ku-funeka bangahlawulwa ima li engaphantsi kwama-R20 ngeyure yomsebenzi.
•	Lo mvuzo awubabali abase-benzi basezifama abamele ukuhlawulwa ubuncinane i-R18 ngeyure, abasebenzi basekhaya (i-R15 ngeyure) nabasebenzi kwiNkqubo yeMisebenzi yoLuntu eNatyisiweyo (i-EPWP)  (i-R11 ngeyure).
•	Kufuneka uhlawulwe ubuncinane umvuzo omise-lweyo ngeyure nganye oyisebenzileyo. Nokuba use-benza ixesha elingaphantsi kweeyure ezine ngemini, kusafuneka uzihlawulwe iiyure ezine ezipheleleyo.
Yimalini ekufuneka uyihlawulwe ngenyanga?•	Okokuba wamkela ama-R20 ngeyure kwaye usebenza iiyure ezisibhozo ngemini iintsuku ezintlanu zeveki, kufuneka uhlawulwe imali engama-800 eerandi ngeveki. Ngenyanga umqeshi wakho makakuhlawule imali enga-ma-3 466.40 eerandi.
•	Okokuba uzuza ama-R20 ngeyure kwaye usebenza iiyure ezilithoba ngosuku iintsuku ezintlanu zeveki, kufuneka uhlawulwe imali engama-900 eerandi ngeveki. Kufuneka uhlawulwe imali engama-3 899.70 eerandi ngenyanga.
•	Okokuba ungumsebenzi wasezifama obhatalwa i-R18 ngeyure kwaye usebenza ii-yure ezingama-40 ngeveki, kufuneka uhlawulwe imali engama-3 119.76 eerandi nge nyanga. Okokuba usebenza iiyure ezingama-45 ngeveki kufuneka uhlawulwe imali engama-3509.73 eerandi ngenyanga.
•	Okokuba ungumsebenzi wasekhaya obhatalwa i-R15 ngeyure kwaye usebenza iiyure ezingama-40 ngeveki, kufuneka uhlawulwe imali engama-2 599.80 eerandi ngenyanga. Ngeeyure ezingama-45, kufuneka uhlawulwe imali engama 2 922.75 eerandi.
Ubhenela kubani xa uhlawulwa ngaphantsi komvuzo omiselweyo? Izikhalazo ungazibhekisa kwi-ofisi ekufutshane ye Sebe lezaBasebenzi, okanye ungazibhekisa ngqo kwi Khomishini yoLamlo noSom bululo (i-CCMA). I-CCMA ivule iinombolo  zomnxeba ezimbini zokwamkela imi-buzo ezizezi: 011 377 6627 kunye no: 011 377 6625.
v Umvuzo omiselweyo, uloyiso lwabasebenziOWONA MvuZO mncinci umiselweyo wesizwe obukade ulindiwe uza kwenza umahluko kwaye ube negalelo elihle kwimpilo zabantu.
Siya MitiOwona mvuzo mncinci umiselweyo wesizwe ongama-R20 ngeyure okanye imali engama-3 500 eerandi ngenyanga, oqalise ukusebenza ngomhla woku-1 kweyoMqungu uza kukhusela abasebenzi abangakhuselekanga bangaxhatshazwa.  Lo mvuzo ungowona mncinci umiselweyo wesizwe ubhengezwe ngokusesikweni  nguMo ngameli Ramaphosa ngeyeNka nga kowama-2018,  wavunywa nguMfelandawonye weMibutho yaBasebenzi yaseMzantsi Afrika (i-COSATU) njengenyathelo lokuqala lomvuzo obonakalayo wabasebenzi abazizigidi ezi-yi-6.4 abasebenza kwiivenkile ezinkulu, oonogada kunye nabo basebenza njengabacoci.
Noxa izindaba ezimnandi nje ezi kwinkoliso yabasebenzi, uZo-lile Binta ongunogada eMonti uthe kwafuneka baqhankqalaze ukuze bafumane isiqinisekiso sokuba baza kuwufumana umvu zo wama-R20 ngeveki.
“Siza kuwufumana lo mvuzo umiselweyo wesizwe kule nya nga okokuqala. Ukususela ngo mnyaka wama-2010 ukuya ku-tsho kweyoMqungu kulo nyaka besifumana i-R11 ngeyure. Sise-benza kwicandelo elinobungozi kwaye sifuna imali engaphezulu kwama-R20 ngeyure.
“Ndinabantwana abasixhenxe, oyena mncinci uneminyaka eli-17. Abantwana bethu abafumani misebenzi kwaye nenkosikazi yam ngumntu ohleli ekhaya. Nalo mvuzo umiselweyo awanelanga. Kodwa uza kwenza umahluko noko, kuqala besifu-mana imali ephakathi kwe-1 500 leerandi nama-2 000 eerandi,” utshilo uBinta.
Omnye unogada, uNombeko Zenani, uthe lo mvuzo umise-lweyo uza kwenza umahluko omkhulu ebomini bakhe kwaye uza kukhusela abasebenzi ba ngaxhatshazwa. Umququzeleli walapha wombu tho iDemocratic Transport Logistic Allied Workers Union, uMelumzi Ndongeni, uthe noxa lo mvuzo umiselweyo uza kwe-nza umahluko ebomini babase-benzi abaninzi, abanye abaqeshi banendlela yokuqhatha ngokuthi bahlise iiyure abazisebenzayo abasebenzi kwishifu nganye.
“Wona uza kwenza umahluko, kodwa kusekho imiba efuna ukulungiswa. Ewe,  lo mvuzo umiselweyo ngumthetho ngo-ku, kodwa zimbalwa kakhulu iinkampani eziwuthobelayo. Umzekelo, amanye amashishini ebesoloko ehlawula ama-R25 ngeyure ayihlisile loo ntlawulo yaba ngama-R20 ngeyure kuba esithi atsala nzima.  Akukho nto inokwenziwa ngale nto, kuba bathobela umthetho,” utshilo uNdongeni.
v  Ngokwalo mthetho woWona Mvuzo Mncinci uMiselwe weSizwe, kumacandelo amaninzi abasebenzi kufuneka bangahlawulwa imali engaphantsi kwama-R20 ngeyure.

 7EyoKwindla 2019 Ushicilelo 2