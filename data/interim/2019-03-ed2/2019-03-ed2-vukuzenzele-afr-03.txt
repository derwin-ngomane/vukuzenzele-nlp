

==================================================================================================================

Page:3

Vuk’uzenzele YOUTH FOCUSALGEMEENAlles wat jy oor die minimumloon moet weetDale HesElke werkende  Suid-Afrikaner het die reg op ’n billike salaris om hulself en hul gesinne te onderhou.  Met die nasionale minimum loon wat aan die begin van die jaar amptelik deur President Cyril Ramaphosa as wet on derteken is, word hierdie reg nou amptelik beskerm.
Die Minister van Arbeid, Mildred Oliphant, sê dat die minimumloon nie enige minimumlone waarop reeds deur kollektiewe bedingingsooreenkomste ooreengekom is, sal vervang nie.“Die minimumloon sal in die besonder diegene wat steeds veel minder as die voorgestelde R20 per uur verdien, be voordeel. Een van die sektore wat geweldig baie hierby sal baat, is die gasvryheidsbedryf, waar werkers dikwels slegs deur fooitjies geld verdien,” sê sy.Jou regte ingevolge die Wet op ’n Nasionale Minimumloon •	Ingevolge die Wet op ‘n Nasionale Minimumloon moet werkers in die meeste sektore nie minder as R20 per uur betaal word nie.
•	Dit sluit plaaswerkers uit, wat minstens R18 per uur betaal moet word, huiswerkers (R15 per uur) en EPWP-werkers (R11 per uur).
•	Jy moet minstens die minimumloon betaal word vir elke uur wat jy werk. As jy vir minder as vier ure per dag werk, moet jy steeds vir ‘n volle vier ure betaal word.
Hoeveel behoort jy per maand te verdien?•	As jy R20 per uur verdien en agt ure per dag vir vyf dae per week werk, moet jy R800 per week betaal word. ‘n Werkgewer moet jou dan R3 466.40 per maand betaal.
•	As jy R20 per uur verdien en nege uur per dag vir vyf dae per week werk, moet jy R900 per week betaal word. Jy moet dan R3 899.70 per maand verdien.
•	As jy ‘n plaaswerker is wat R18 per uur verdien en 40 uur per week werk, moet jy R3 119.76 per maand betaal word. As jy 45 uur per week werk, moet jy R 3509.73 per maand verdien.
•	As jy ‘n huiswerker is wat R15 per uur verdien en 40 uur per week werk, moet jy R2 599.80 per maand betaal word. Vir 45 uur moet jy  R2 922.75 per maand betaal word.
Waar kan jy hulp vra as jy minder as die minimumloon betaal word?Klagtes kan by die naaste kantoor van die Departement van Arbeid ingedien word, of direk na die Kommissie vir Versoening, Bemiddeling en Arbitrasie (KVBA) verwys word. Die KVBA het twee telefoonnommers beskikbaar gestel om navrae te hanteer: 011 377 6627 en  011 377 6625.

  Minimumloon, ’n oorwinning vir werkersDIE LANG vERwAGtE nasionale minimumloon maak ’n verskil en het ’n positiewe uitwerking op mense se lewens.
Siya MitiDie nasionale mini mumloon van R20 per uur of R3 500 per maand, wat op 1 Januarie van krag geword het, sal kwesbare werkers teen uitbuiting beskerm.
Die minimumloon is in No vember 2018 deur President Ramaphosa geproklameer, en is deur die Kongres van Suid-Afrikaanse Vakbonde (Cosatu) erken as die eerste stap in die rigting van ’n menswaardige loon vir ongeveer 6.4 miljoen werkers in die kleinhandel-, sekuriteiten skoonmaakdienstesektore.
Hoewel dit vir die meeste werkers uitstekende nuus is, sê Zolile Binta, ’n sekuriteitswag van Oos-Londen, dat hulle tot ’n staking moes oorgaan om te verseker dat hulle die loon van R20 per uur ontvang.
“Ons gaan hierdie maand die eerste keer dit [die minimumloon] kry. Vanaf 2010 tot Januarie vanjaar het ons R11 per uur verdien. Ons werk in ’n gevaarlike bedryf en ons het meer as R20 per uur nodig.
“Ek het sewe kinders, die jongste is 17. Ons kinders kry nêrens werk nie en my vrou is ’n huisvrou. Selfs die minimumloon is nie genoeg nie. Dit sal egter tog ’n verskil maak omdat ons voorheen tussen R1 500 en R2 000 verdien het,” sê Binta.
Nog ’n sekuriteitswag, Nombeko Zenani, reken dat die minimumloon ’n groot verskil in haar lewe gaan maak en werkers teen uitbuiting sal beskerm.
Die plaaslike organiseerder van die Democratic Transport Logistics and Allied Workers Union, Melumzi Ndongeni, sê dat hoewel die minimumloon ’n verskil in talle werkers se lewens sal maak, sommige werkgewers ’n manier vind om dit te omseil deur die aantal ure wat per skof gewerk word, te verminder.
“Dit sal ’n verskil maak, maar daar is steeds ’n paar kwessies wat uitgestryk moet word. Ja, die minimumloon is nou ’n wet, maar baie min maatskappye kom dit na. Sommige ondernemings wat meer as R25 per uur betaal het, het byvoorbeeld die bedrag tot R20 per uur verlaag, onder die voorwendsel dat hulle sukkel. Niks kan egter daaromtrent gedoen word nie, omdat hulle wel aan die wet voldoen,” sê Ndongeni.
v
  7 Onder die nasionale minimumloon, moet werkers in die meeste sektore nie minder as R20 per uur betaal word nie.
Maart 2019 Uitgawe 2