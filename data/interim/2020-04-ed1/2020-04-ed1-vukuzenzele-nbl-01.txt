

==================================================================================================================

Page:2

Iphasi liqoqomele ngobujamo oburhabako bezamaphilo womphakathi obusezingeni elingakhange khelibonwe eminyakeni enga phezu kelikhulu.
Ukurhatjheka kwe-coronavirus, okubangela ubulwele obaziwa nge-COVID-19, kusabalele msinyana ngokuthusako begodu barhatjheka nephaseli bekwafika esigabeni sokuthi bubizwe ngombulalazwe  wephasiloke.
Abunamikhawulo yamazwe, bungena abatjha nabadala, begodu banda ngokufanako emazweni athuthukileko nalawo asathuthukako.
Njengombana amahlelo wo kuhlola nokuphengula sele athuthuselwe kelinye izinga nje, imbalo yabatshwayelekileko ngeSewula Afrika kuli ndelwe bona ikhuphuke.
Ngimemezele mhlaphanje bona ilizwe lekhethu lisebujameni behlekelele obutlhoga amagadango arhabako, ekuligadango elikhambisana nokurhagala kwengozi ebantwini bekhethu, emphakathini we khethu nemnothweni welizwe.
Lokhu kuzosisiza ekutheni sibe neqhinga elihlanganye lweko lokulawula ihlekelele le nokuhloma amahlelo wokujamelana nobujamobu ngendlela yamsinyana.
Umulwana lo uzokuphazamisa khulu, begodu amaqaloqangi wethu kuvikela ama philo nehlalakuhle yawo woke amaSewula Afrika.
Kufuze godu siqalane noku-fadalala komnotho okunga kalindeleki. Kufuze silindele ukwehla kwezinga epahleni ethunyelwa emazweni anga phandle kwemikhawulo, ukwehla embalweni yabava katjhi nomthelela omkhulu kezokukhiqiza, ukusebenza kwamabhizinisi, ukuvulwa nokongiwa kwemisebenzi.
IKhabinethi isebujameni bokuqedelela ihlelo elipheleleko lokungenelela ngomnqopho wokukhandela umthelela olindelweko we-COVID-19 emnothweni wethu. Lokhu kwenziwa ngokuthintana nebamabhizinisi, iinhlangano zabasebenzi namanye amaziko athintekako.
Ngu-Louis Pasteur owathi itjhudu litjharhathela labo abanomkhumbulo olungele ubujamo.
ISewula Afrika ibulungele ubujamobu, godu sekusikhatjhana izilungiselele.
Kusukela nakubikwa ngo kuwa namkha kokwehla komulwana lo, sithethe ama gadango wokuhlola nokubekela ngeqadi esele batshwa yelekile.
Ukusikimela kwethu ubujamobu belizweloke kudoswa phambili yiKomitihlanganyela yaboNgqongqotjhe (i-IMC) uSihlalo wayo oyirhola ngekghono nguNgqongqotjhe wezamaPhilo, uDorh. Zweli Mkhize.
Indlela i-IMC neenqhema ezikhethiweko zibusikimele ngayo ubujamo balihlekelele ibe sibonelo esihle begodu yavuselela nethemba, khulu khulu ekwehliseni amaphaphu emphakathini.
Ngizokuba ngusihlalo  womKhandlu wokuKhu tjhwa kwemiYalo weliZweloke ngomnqopho wokulungelelanisa yoke imikhakha esikimele ubujamo behlekelele eyehlele ilizwe lekhethu.
ISewula Afrika inomlando omuhle ekulawuleni ubujamo oburhabako bezamaphilo.
Sinelwazi, amano nelemuko.
Abososayensi nabodorhodere abakhethekileko  bokulawulwa kwamalwele esinabo ngabasezingeni lephasi.
Sethule amagadango namahlelo ambalwa wokujame lana nobujamobu oburhabako, begodu sizokufaka neemali zo kuwasekela bona asungulwe.
Afaka hlangana, ukujanyi swa kokungena kweemvakatjhi ezibuya emazweni asele asengozini yomulwana we-corona; ukuhlolelwa ubulwele okukatelelekileko, ukuzivalela ngokwakho nokuvalelwakulatjhwa namkha ukubekelwa ngahlanye kwamaSewula Afrika abuya emazweni la; nokuqinisa amagadango nemibandela yokungena ngelizweni efaka hlangana ukuhlolelwa ubulwelobu emadoyelweni nebungenweni belizwe leSewula Afrika.
Ukuhlalela kude nabanye namkha ukubalekela ukutjhidelana khulu kwabantu kuqakathekile emizameni yokukhandela ukurhatjheka kwe-COVID-19.
Imihlangano ezokukhanjelwa babantu abangaphezu kwe khulu ivalwe ngokomthetho neminyanya yokugidinga ama langa akhethekileko welizwe iyatshwiliswa. Ukuvakatjhela amasentha wokuhlunyeleli swa kwesimilo akusavunyelwa bekube ngemva kwamalanga ama-30 ukuthoma gadesi.
Ukukhambela emazweni wangaphetjheya okunga-kaqakatheki kweemphathimandla zombuso akukavu nyelwa begodu namavakatjho wangelizweni akakhuthazwa.
 Ubungeno belizwe obuma-35 beenthuthi zendleleni bangelizweni namazibuko amabili azokuvalwa. Iinkolo nazo zi yavalwa ukusukela mhlana ali18 kuNtaka ukufikela ngemva kwepelaveke yephasika. Sizokumemezela msinyana ama gadango athethweko mayelana namayunivesithi namakholiji.
Ngenyanga ezako kuzokuba yiPhasika, isikhathi esicwe ngileko sabantu beenkolo ezihlukahlukeneko nesikhathi lapho imihlangano yeenkerege yembalo ephezulu izokuba njwa khona. Imiphakathi yezekolo kufuze ithathe iinqunto mayelana nalokhu ukwenzela ivikeleko lezamaphilo wama rhamende wazo nelizweloke.
Amagadango wezehlanzeko newezamaphilo kufuze aqini swe kiwo woke amaziko.
Zoke izakhamuzi kufuze ziqalelele ukuphepha kwazo ngokuhlonipha amagadango afana nokuhlamba izandla ngesibha ngaso soke isikhathi nofana basebenzise isihlanzekisi nokuvala iimpumulo nofana umlomo ngethitjhu nofana ngendololwana egobekileko nabakhohlelako nalokha nabathimulako.
Njengengcenye yomzamo wethu welizweloke umNya ngo wezamaPhilo uzokuraga nejima eliqinileko lokuyelelisa ngeendlela zokukhandela ubulwelobu, zokutshwayelana nokuthelelana nokubusabalalisa. Ngikhuthaza woke ama Sewula Afrika bona azihlomise ngokufunda imitlolo ekhuluma ngokuzivikela ku-Coronavirus.
Amagadango la ayafana nalawo abekwe ngamanye amazwe, godu kuqakathekile kobana sizwisise soke kobana akusiwo wokujezisa kodwana ngewokuqinisekisa ukuphepha komphakathi.
Enye yeengozi ezikulu ngalesisikhathi kukutlhoga ilwazi nokurhatjha izwangobatjho engasilo iqiniso.
Kufuze silise ukurhatjha ilwazi elingasilo neendaba ezingakaqinisekiswa, khulu khulu eenkundleni zoku thintana. Lokhu kungarhagalisa ubujamo esele buqokeme ngelizweni kulimaze nemizamo yelizweloke.
Singakhethululi abantu bamanye amazwe  besiphelelane ihliziyo lokha omunye nakanombono ophikisanako ovezwa ngamanye amazwe kuzakhamuzi ezivela lapho kuwe khona umulwana we-corona kokuthoma  neendaweni ezisekabeni yeYurophu. Lo mumulwana ongena abantu bazo zoke iintjhaba.
Asehlisele izwelo lethu ki labo abatshwayelekileko nakilabo ababuyele ngelizweni lekhethu babuya emazweni anobungozi bobulwelobu.
Asisize labo abatlhogako nabanganabuyo, kunokubanina.
Sizokuhlala sibambelele efu ndisweni yokubekezelelana nehlonipho ekumatshwayo asihlathululako njengabantu.
Egameni labantu boke beSewula Afrika ngithokoza isi qhema esibuyise izakhamuzi zekhethu ukusuka e-Wuhan, e-China, kunye noburholi nabantu be-Limpopo abasizako ngehlelo lokufukanyiswakulatjhwa.
Lesi kusikhathi esibudisi.
Kanti kungeenkhathi ezibudisi lezi lapho amandlethu avela khona.
Sizokuthatha amagadango aqinileko, ngokuzimisela  nangomnqopho. Sizokusebenza ngokubambisana, ngombana ipumelelo yemi zamo yethu iyame kiwo woke amaSewula Afrika.
 Isikhathi se-Thuma Mina  sifikile kithi, mhlamunye ukudlula ngaphambilini.
Lokhu nakho kuzakudlula.
Sizokuphumelela.
SimaSewula Afrika. 

Sisoke Singalwisana Nomthelela weCOVID-19  Vukâ€™uzenzele UMLAYEZO OVELA E-UNION BUILDINGS
3 USihlabantakana 2020 UmGadangiso 1