

==================================================================================================================

Page:2

Tindzaba teLushaVuk’uzenzele Londiwe Mbatsane nyalo sewuyasebenta ngenca yelusito lweluhlelo lwe-NYDA ngekumtfolela umsebenti.

 7 Kholwane 2019 Lushicilelo 2Kuniketa litsemba kulusha lolungasebentiSIKHUNGO lesisebentisana nahulumende lesiniketwe umsebenti wekucatulula tinkhinga letibukene nelusha lwakuleli senta tinhlelo letinyenti letihlose kuniketa bantfu labasha matfuba.
Kulwisana nenkinga yekungasebenti kwelushaSilusapho NyandaLondiwe Mbatsane, lekangumceceshi wemakhono enhlanganweni lengatfoli inzuzo iGrassroot Soccer , wahluleka kutfola umsebenti iminyaka lemibili ngembi kwekutsi iNational Youth Development Agency  (i-NYDA) imnikete litfuba.
Lona loneminyaka lenge-24 budzala utsi ngekumsita atfole umsebenti, i-NYDA yente kwekutsi akhone kusita make wakhe longasebenti.
Mbatsane, ngemuva kwekutsi eve ngemngani wakhe ngeluhlelo lwekuniketwa umsebenti ka-NYDA, watfumela i-CV yakhe nesitiﬁ  keti sakamatikuletjeni kulesikhungo. Takhamuti taseHazyview titsi uletse emaphepha ngaBhimbidvwane kwatsi ekupheleni kwenyanga yeNdlovana, wacala umsebenti wakhe lomusha.
“Utsi ngitfumele i-CV nesitiﬁ  keti sakamatikuletjeni kodvwa bengitfukile kutsi angeke bangi-tsintse ngoba bebafuna umuntfu lonamatikuletjeni kantsi mine benginaletinye ticu.” Loku kufaka ekhatsi iDiploma in Human Resources  lengiyitfole eStanford International College ne-Diploma in Business Management  lengiyitfole eTshwane South TVET College , kantsi kokubili akuzange kumsite kutfola umsebenti ngembi kwekungenelela kwe-NYDA.
Loluhlelo lwekuniketfwa umsebenti luhlose kufunela bantfu labasha labanemakhono nalabangenawo emakhono, labaneminyaka yebudzala lefinyelela kulenge-35, imisebenti etinkapanini letinetikhala temsebenti.
Loluhlelo lubuye lusite lusha lutfole lamakhono lafanele ngekusebentisa loluhlelo lwabo lwekulungiselela kuceceshelwa umsebenti. Loluhlelo lucondze kucecesha lusha lolungenamakhono lulungele umsebenti.
“Bantfu labasha abasebentise ematfuba labawaniketwa yi-NYDA,” kusho Mbatsane. I-NYDA inetinhlelo letinyenti letihlose kufaka labo labafuna umsebenti etikhaleni temisebenti letifanele.
Loku kufaka ekhatsi iPearson Job Seekers Opportunity  ne-National Youth Service Programme .
Bantfu labasha labanenshisekelo yekuba yincenye yalunye lwaletinhlelo bangatfumela ema-CV abo ka-NYDA ngeimeyili noma bawahambise ngekwabo emahhovisi aka-NYDA.
Lesikhungo sitawubhala phansi imininingwane yalaba labafuna umsebenti ngembi kwekubahlanganisa nebacashi labafuna lamakhono abo. vChumana ne-NYDA ngekubashayela ku: 0800 52 52 52 noma ngekubatfumelela i-imeyili ku: info@nyda.gov.za.
Dale HesInhlangano lesebenta ngelusha i-Lulaway izama ngemandla kusebenta ngekungasebenti kwelusha, ngekulawula tindlela tekutfolakala kwemsebenti nematfuba ekuceceshelwa umsebenti (i-internship)  kubantfu labasha labangetulu kwa-30 000.
Ngekusebentisana ngekubambisana nahulumende, tinhlangano letingatfoli inzuzo naletitimele, i-Lulaway isungule tikhungo temisebenti letingetulu kwa-200 etifundzeni tonkhe letiyimﬁ  ca.  EBellville, i-Lulaway Workforce Development Project– leniketwa tinsita tetimali Lidolobha laseCape Town – ineluhlelo lwekucecesha lweminyaka lemitsatfu lwekusita labafuna umsebenti kutsi batilungiselele kungena emsebentini.  Kusukela ekucaleni kwa-2011, lenhlangano ibhalise bantfu labasha labangetulu kwa516 149 kuluhla lwalabafuna umsebenti, labaceceshiwe bangu-5 472 kantsi kucashwe 2 968 emisebentini ngalokuphelele, kusukela kumisebenti yetekulawula, nemisebenti nje leyetayelekile, bonogada, kutsengisa, tekutiphotfolota nekuphendvula tincingo.
Munye walaba labahlomulile nguBeauty Mnxulu (loneminyaka yebudzala lenge-26), lohlala eKhayelitsha. Ngemuva kwekuhlupheka iminyaka lemine angawutfoli umsebenti, Mnxulu ungenele loluhlelo lwakaLulaway lwekulungela umsebenti. Nyalo usebenta ngengalocashako enkapanini yakaFidelity.
“Ngalesikhatsi ngiya kuyoceceshelwa loluhlelo lwekulungela umsebenti, naloku nje kwakhombisa kufezeka kwemaphupho ami ngoba labantfu lebebasifundzisa bebakwenta ngelutsandvo. Ngavele ngati kutsi kutangisita kutfola umsebenti kantsi akukandluli sikhatsi lesidze, ngacashwa. Ngihlangana nebantfu labanyenti onkhe malanga; bantfu banebumatima bekutfola umsebenti kodvwa ngitibophelele kusita.
Ngenca yaloku lengafundziswa kona bantfu bakaLulaway, ngenta umsebenti wami ngeIutsandvo kantsi ngiyakutsandza lelengikwentako," kusho Mnxulu.
Lomuunye losakhamuti saseKhayelitsha, Zikhona Yeko (loneminyaka yebudzala lenge-24) naye wahlupheka kutfola umsebenti kodvwa ngemuva kwekungenelela kuloluhlelo, nyalo usebenta kutsengisa ka-Cell C.  “Lobumatima lengandlula kubo buyincenye yemphumelelo yami ngoba bungicinisile," kusho Yeko.  Lilunga lekomidi lematfuba kutemnotfo kulelidolobha, James Vos, utsi loluhlelo luyisibonelo lesihle lesibonisa kutsi kusebentisana nebalingani kungatincoba njani tinkinga tekungasebenti. vLusha lolufuna kubhalisa neLulaway bangafaka imininingwane yabo ku: https://www.lulaway.
co.za/register /bese baya esikhungweni semsebenti lesisedvute nabo kucedzelela sicelo sabo semsebenti nekuhlolwa.
 I-Lulaway icashe ebantfu labasha labangetulu kwa-30 000 kulo lonkhe laseNingizimu Afrika noma baniketwa ematfuba ekuceceshelwa umsebenti (i -internship).