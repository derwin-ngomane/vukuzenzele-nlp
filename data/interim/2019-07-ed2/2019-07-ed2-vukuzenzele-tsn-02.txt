

==================================================================================================================

Page:2

Merero ya BašwaVuk’uzenzele
  7 Phukwi Kgatiso 2Go naya bašwa ba ba senang tiro tsholofeloSETHEO sa puso se tiro ya sone e leng go lwantshana le dikgwetlho tse di lebaneng bašwa se laola manaane a le mantsinyana a maikaelelo a ona e leng go naya bašwa tšhono ya go ikemela.
Go lwantshana le botlhokatiro mo bašweng  Jaanong Londiwe Mbatsane o iponetse tiro ka ntlha ya Lenaane la go tsenngwa mo tirong la NYDA.
Silusapho NyandaLondiwe Mbatsane, yo e leng mokatisi wa bokgoni mo mokgatlong o o sa direng letseno wa Grassroot Soccer , o feditse sebaka sa dingwaga di feta di le pedi a batlana le tiro pele Setheo sa Naga sa Tlhabololo ya Bašwa (NYDA) se ka mo neela tšhono eno.
Mošwa yono wa dingwaga di le 24 a re mo go mo thuseng go batlana le tiro, NYDA e mo neile tšhono ya gore a kgone go thusana le mme motsadi wa gagwe yo a sa direng.
Mbatsane, morago ga go utlwa mo tsaleng ya gagwe ka ga lenaane la patlelofelo ya tiro la NYDA, o ne a romela ka imeile lekwalo la gagwe la go batla tiro mmogo le lekwalo la marematlou kwa setheong seno.
Moagi wa kwa Hazyview a re o rometse makwalo a gagwe monongwaga fa o simolola ka kgwedi ya Ferikgong mme kwa bokhutlhong jwa Tlhakole o ne a setse a tsene mo tirong.
“Kene ka romela lekwalo la me la go batla tiro mmogo le lekwalo la marematlou mme ke ne ke etsaetsega ke nagana gore ga ba kitla ba mpitsa gonne ba ne ba batla motho yo a nang le lekwalo la marematlou mme nna ke ne ke na le makwalo a mangwe gape a dithuto a a kwa godingwana,”o ne a tlhalosa jalo.
One a akaretsa Diploma ya Human Resources  go tswa kwa Stanford International Collegemmogo le Diploma  ya Business Management  go tswa mo Tshwane South TVET College,mme ga go le le le lengwe fela la ona le le kgonneng go mo thusa go ka iponela tiro pele NYDA e ka mo neela tšhono eno.Lenaane leno la patlelofelo ya tiro maikelelo a lona ke go  kopanya bašwa ba go fitlha mo dingwageng di le 35 ba ba nang le bokgoni mmogo le ba ba senang bona, le ditlamo tse di nang le ditiro.
Lenaane leno gape le thusa bašwa go ﬁ  tlhelela bokgoni jo bo tlhokegang ka go ba tsenya mo manaaneng a go ba baakanyetsa le go ba katisetsa go tsena mo tirong. Lenaane leno le tobane le go katisa bašwa ba ba senang bokgoni go ba kgontsha go ka tsena mo ditirong.
“Bašwa ba tshwanetse go dirisa ditšhono tse di tlhagisiwang ke NYDA,” ga rialo Mbatsane.
NYDA e na le manaane a le mmalwa a a ikaeletseng go tsenya batho ba ba batlang ditiro mo ditirong tse di maleba. One a akaretsa Pearson Job Seekers Opportunity  mmogo le Lenaane la  Bosetšhaba  la Tirelo ya Bašwa.
Bašwa ba ba nang le kgatlhegelo ya go tsaya karalo mo go le le lengwe la manaane ano ba ka romela makwalo a bona a go batla tiro kwa go NYDA ka go a romela ka imeile kgotsa ka go itlisetsa ona ka namana kwa dikantorong tsa NYDA.
Setheo seno se tla tsenya dintlhatsa tshedimosetso ka ga motho yo a batlang tiro mo sefalanatshedimosetsong sa sona pele ga go ba nyalanya le bathapi ba ba batlang bokgoni jo bo riileng jo ba nang le jone. vIkgolaganye le NYDA ka go ba letsetsa mo mogaleng wa 0800 52 52 52 kgotsa o ka ba romela imeile mo go info@nyda.gov.za .
Dale HesMokgatlho o o totileng bašwa, Lulaway, o samagane le go rarabola botlhokatiro mo bašweng, jaaka o setse o nolofaditse ditšhono tsa go iponela ditiro le tsa go tsena mo manaaneng a katisetsotiro mo bašweng ba feta ba le 30 000.
Ka go dirisana mmogo le puso, mekgatlho e e sa direng letseno le setheo sa poraefete, Lulaway e tlhomile ditikwatikwe di feta di le 200 go ralala le diporofense tsotlhe di le robongwe.
Mo Bellville, Porojeke ya Katiso ya Badiri – eo e tlamelwang ke Motsekapa ka matlole – e samagane le lenaane la katiso ya badiri le le diragadiwang mo dingwageng di le tharo go thusa batho bao ba batlanang le ditiro go ba baakanyetsa go tsena mo ditirong.
Fa e sale kwa tshimologong ya ngwaga wa 2011, mokgatlo ono o setse o kwadisitse bašwa ba go feta 516 149 mo sefalanatshedimosetsong sa batho ba ba batlanang le ditiro, se katisitse ba le 5 472 mme sa tsenya ba le 2 968 mo ditirong tsa leruri, tse di farologaneng go tshwana le ditiro tsa tsamaiso, ditiro tsa tirelo ka matsogo, ditiro tsa phemelo, ditiro tsa dithekiso, ditiro tsa bontlenyane mmogo le ditiro tsa ditikwatikwe tsa megala.
Yo mongwe wa moamogeladitshiamelo ke Beauty Mnxulu (yo a nang le dingwaga di le 26), yo a nnang kwa lekeišeneng la kwa Khayelitsha. Morago ga dingwaga di le nne a ntse a kgaratlhela go bona tiro, Mnxulu o ne a tsenela  lenaane la go baakanyediwa go tsena mo tirong la Lulaway. Ga jaanong o thapilwe jaaka Modiredi yo a thapang mo setlamong sa Fidelity.
“Le fa ke ne ke ya go tsenela katiso ya go baakanyediwa go tsena mo tirong kgato eo ka bo yona mo go nna e ne e le toro gonn e batho ba ba neng ba reruta ba ne ba dira seno ka lerato le le seng kana ka sepe. Ka ona motsotso oo ke ne ke setse ke ikutlwa gore tiro yona ke tla e bona, mme go ise go ye kae ke fa e setse e le mo diatleng tsa me. Mo tirong ya me ke kopana le batho ba le bantsi ba ba farologaneng letsatsi le letsatsi; batho ba ba santseng ba batlana le tiro, mme ke ikemiseditse go ba thusa gore ba bone ditiro. Ka ntlha ya se ke se antseng mo letseleng la bakatisi ba Lulaway, le nna fela jalo ke dira tiro ya me ka lerato le le seng kana ka sepe e bile gape ke na le lerato la se ke se dirang,” Mnxulu o tlhalositse jalo.
Yo mongwe wa baagi ba kwa Khayelitsha, Zikhona Yeko (yo a nang le dingwaga di le 24) le ene o ne a kgaratlha go ka bona tiro mme morago ga go tsaya karolo  mo lenaaneng leno, jaanong o direla CellC jaaka modiredi wa dithekiso. “Kgaratlho e ke fetileng mo go yona ke karolo ya tswelopele ya me ka gonne e dirile gore ke nonofe,” Yeko a rialo.
Tokololo ya komiti ya meyara ya teropokgolo  e e samaganeng le ditšhono tsa ikonomi, James Vos, o rile lenaane leno ke sesupo sa katlego e e bontshang gore fa re dirasana mmogo jaaka balekane re ka fedisa dikgwetlho tsa botlhokatiro. vBašwa ba ba batlang go ikwadisa le Lulaway ba ka dira phorofaele ya bona mo go https://www.lulaway.co.za/register/ mme morago ba etele tikwatikwe ya tiro e e gaufi le bona go feleletsa kopo ya bona le go diragatsa ditiro tsa tekanyetso tse di leng teng.
  Lulaway e setse e tsentshitse bašwa ba feta ba le 30 000 mo ditirong le mo mananeong a katisetsotiro go ralala le Aforika Borwa yotlhe.