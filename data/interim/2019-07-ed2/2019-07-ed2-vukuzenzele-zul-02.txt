

==================================================================================================================

Page:2

Izindaba ZentshaVuk’uzenzele ULondiwe Mbatsane useqashiwe manje ngenxa Yohlelo Lokufaka Abantu Emsebenzini le-NYDA.

 7 Ntulikazi 2019 Ushicilelo 2Ukunika ithemba intsha engasebenziISIKHUNGO esisekelwa uhulumeni esigunyazwe ukubhekana nezinselele ezibhekene nentsha yesizwe siqhuba izinhlelo ezahlukene okuhloswe ngazo ukunikeza intsha amathuba okuphumelela uma ingenza okuthile ngesimo sayo.
Ukubhekana nenkinga yokungasebenzi kwentsha Silusapho NyandaULondiwe Mbatsane, oqeqeshela abantu amakhono enhlanganweni engenzi nzuzo i-Grassroot Soccer , wayengakwazi ukuthola umsebenzi iminyaka emibili ngaphambi kokuthi iNational Youth Development Agency  (i-NYDA) imsize.
Lo oneminyaka engama-24 uthi ngokumsiza ukuthi athole umsebenzi, i-NYDA yamenza ukuthi akwazi ukusiza umama wakhe ongasebenzi.  UMbatsane, ngemuva kokuzwa ngomngani ngohlelo lokufaka abantu emisebenzini le-NYDA, wathumela nge-imeyili i-CV kanye nesitiﬁ  keti sikamatikuletsheni esikhungweni.
Lo ohlala eHazyview wathi wafaka amadokhumenti akhe ngoMasingana kanti-ke ekupheleni kukaNhlolanja, waqalaemsebenzini wakhe omusha.
“Ngafaka i-CV yami kanye nesitifiketi sami sikamatikuletsheni kodwa nganginovalo lokuthi ngeke bangibize ngoba babefuna umuntu onomatikuletsheni kanti mina ngangineziqu ezengeziwe,” kusho yena.
Lezi zihlanganisa iDiploma in Human Resources  yaseStanford International College  kanye ne-Diploma in Business Management  yaseTshwane South TVET College , nokungekho neyodwa yawo eyamenza wathola umsebenzi ngaphambi kokungenelela kwe-NYDA.
Uhlelo lokufaka abantu emsebenzini luhlose ukuxhumanisa abantu abasha abanamakhono kanye nabangenawo amakhono, ukuze kuﬁ  nyelele eminyakeni yobudala engama-35, nemisebenzi ezinkampanini ezinezikhala zemisebenzi.
Lolu hlelo luphinde lusize abantu abasha ukuthi bathole amakhono adingekayo ngohlelo lokuqeqesha lokubalungisela ukusebenza. Lolu hlelo luqeqeshela intsha engenamakhono imisebenzi.
“Abantu abasha kumele basebenzise amathuba ahlinzekwa yi-NYDA,” kusho uMbatsane. I-NYDA inezinhlelo eziningana ezihlose ukufaka abafuna umsebenzi emisebenzini efanele.
Lezi zihlanganisa iPearson Job Seekers Opportunity  kanye ne-National Youth Service Programme .
Abantu abasha abafuna ukuba yingxenye yenye yalezi zinhlelo bangafaka ama-CV abo e-NYDA ngokuwathumela nge-imeyili noma ngokuwaletha bukhoma emahhovisi e-NYDA.
Isikhungo sibe-ke sesifaka imininingwane yofuna umsebenzi ngaphambi kokuyiqondanisa nabaqashi abafuna amakhono abo athile. vThinta i-NYDA ngokuyishayela ucingo ku: 0800 52 52 52 noma ngokuthumela i-imeyili ku: info@nyda.gov.za.
Dale HesInhlangano ebhekelela intsha i-Lulaway yenza umsebenzi obaluleke kakhulu ngokuphathelene nenkinga yokungaqashwa kwentsha, njengoba seyihlelele ukuqashwa kanye namathuba okufunda amakhono omsebenzi emsebenzini entsheni evile ezi30 000.
Isebenzisana ngokubambisana nohulumeni, izinhlangano ezingenzi nzuzo kanye nezinkampani ezizimele, i-Lulaway seyisungule izikhungo zemisebenzi ezingaphezu kwezingama-200 kuzo zonke izifundazwe eziyisishiyagalolunye.
E-Bellville, i-Lulaway Workforce Development Project– exhaswe ngezimali Idolobha LaseKapa – iqhuba uhlelo lokuqeqesha lweminyaka emithathu ukuze kusizwe abafuna umsebenzi ukuthi balungele ukusebenza.
Kusukela ekuqaleni kowezi-2011, inhlangano seyibhalise abantu abasha abangaphezu kwezi-516 149 abafuna umsebenzi, yaqeqesha abayizi-5 472 yase ifaka emisebenzini yokusebenza ngokugcwele abayizi-2 968, esukela ezikhaleni zomsebenzi wezokuphatha, ukuya emsebenzini wokuhlanza indawo, onogada, ukuthengisa okuthile, ezokuzicwala kanye nokusebenza kwizikhungo zosizo ngocingo.
Omunye wabahlomulile uBeauty Mnxulu (oneminyaka engama-26), ohlala elokishini laseKhayelitsha. Ngemva kokuhlupheka iminyaka emine efuna umsebenzi, uMnxulu wabhalisa kuhlelo lokulungiselela ukusebenza lwe-Lulaway. Manje useqashwe njengomsebenzi oqashayo e-Fidelity.
“Ngesikhathi ngiyoqeqeshelwa ukulungela ukusebenza, nalokho kwakuwukufezeka kwephupho kimina ngoba abantu ababesifundisa babewenza ngothando umsebenzi wabo.
Ngangazi ukuthi kwakuzongisiza ukuthi ngithole umsebenzi futhi akuthathanga isikhathi eside emva kwalokho, ngaqashwa. Ngihlangana nabantu abehlukene nsukuzonke; abantu bakuthola kunzima ukuthola umsebenzi kodwa ngizimisele ukubasiza. Ngenxa yalokho engakufundiswa e-Lulaway, ngenza umsebenzi wami ngentshisekelo futhi ngiyayithanda into engi-yenzayo,” kusho uMnxulu.
Omunye ohlala eKhayelitsha, uZikhona Yeko (oneminyaka engama-24) naye wayekuthola kunzima ukuthola umsebenzi kodwa ngemva kokubamba iqhaza ohlelweni, manje usesebenza njengomsebenzi othengisa okuthile e-Cell C.  “Ubunzima engidlule kubo buyingxenye yempumelelo yami ngoba bungenze ngaqina,” kusho uYeko.
Ilungu lomkhandlu wemeya yedolobha obhekelele amathu ba ezomnotho, uJames Vos, uthe lolu hlelo luyisibonelo esihleesibonisa ukuba ukusebenzisana kungayinqoba inselele yokuntuleka kwemisebenzi. vIntsha efuna ukubhalisa e-Lulaway ingafaka imininingwana yayo ku: https://www.lulaway.
co.za/register/ bese iya esikhungweni semisebenzi esiseduze nayo ukuze iyogcwalisela izicelo zokufuna umsebenzi kanye nokuhlolwa.
  I-Lulaway seyifake intsha eyevile ezi-30 000 eNingizimu Afrika yonkana emisebenzini noma emathubeni okuqeqeshelwa umsebenzi emsebenzini.